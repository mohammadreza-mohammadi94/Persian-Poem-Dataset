خدایگانا رامش گزین و شادی بین
که مژده دادت از بخت ماه فروردین
همی چه گوید که ملک هفت اقلیم
به حکم و امر تو خواهد شدن ز چرخ برین
چنان نهاد ز قسمت خدای عزوجل
که تا به حشر تو باشی خدایگان زمین
خراج و ساو فرستد تو را به طوع و به طبع
گهیت مالک روم و گهیت مالک چین
ابوالملوک ملک ارسلان مسعودی
که نازد از تو همی تاج و تخت و ملک نگین
به باغ ملک همیشه نهال عدل نشان
ز شاخ عدل همیشه نبات دولت چین
به گوش جاه همیشه ندای بخت شنو
به چشم دولت همواره روی شادی بین