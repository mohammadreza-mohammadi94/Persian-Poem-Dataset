مگو آسان دل از جان بر گرفتم
که مشکل تر از آنم مشکلی بود
آنچه آمد غرض از خلقت زیبایی و لطف
چون نکو می نگرم جمله در آب و گل تست
رنگ از گل و بو زمشک و نور از خورشید
رسمی است قدیم و عادتی معهود است
روان تشنه برآساید از کنار فرات
مرا فرات ز سر بر گذشت و تشنه ترم
مگذار ضایعم که مرا عنف روزگار
بر اعتماد لطف تو ضایع گذاشته است
گمان رفتن جان شد مرا یقین که تو رفتی
نعوذ بالله اگر جان رود چنین که تو رفتی