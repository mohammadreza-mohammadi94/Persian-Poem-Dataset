ای دل به عزا راست کن آهنگ فغان را
کامشب شب قتل است
تار نفست بگسلد ای سینه خروشی
تا چند خموشی
ای دیده بخت ار چه ندیدم کم و بسیار
خود چشم تو بیدار
ای مرغ فغان بر چمن قدس گذر کن
وز مهر خبر کن
فارغ نبود بخت جوان و خرد پیر
از ناله شبگیر
از شرم رخ صاحب ششمیر دو پیکر
در قلب دو لشکر
در مندل ترکش ز غم اصغر بی شیر
شد چله نشین تیر
از نصرت اعدا و شکست غم دین هم
شد پشت فلک خم
اجرام فلک را که به اعدا سر یاری است
بس ذلت و خواری است
از سنبل حوران ارم بضعه خاتم
چون مجلس ماتم
تا عربده شوخی و مستی شودش کم
مشاطه ماتم
چون نیست سنگین دلی چرخه دولاب
در چشم فلک آب
یغما به دعا ختم کن این قصه دراز است
چون وقت نیاز است