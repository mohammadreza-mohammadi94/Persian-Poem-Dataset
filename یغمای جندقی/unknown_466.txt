گشت کلاهم ز راه فخر فلک سای
گشت جبینم برای سجده زمین سود
ترسم نماز صوفی با صحبت خیالت
باطل بود که صورت بر قبله می نگاری
بنالد بلبل از یک باغبان با صد هزاران گل
در آتش من که یک گل دارم وصد باغبان دارد
همه آرام گرفتند و شب از نیمه گذشت
آنکه در خواب نشد چشم من و پروین است
از تاب آتش دل وز موج دیده تر
پیوسته ام در آتش نیمی در آب نیمی
بینم مگر جمالت یا صورت خیالت
چشمی مراست بیدار نیمی به خواب نیمی
دارم جدا ز رویت، روئی ز دست خویت
نیم از طپانچه نیلی وزخون خضاب نیمی
صبر به طاقت آمد از بار کشیدن غمت
چند مقاومت کند حبه و سنگ صد منی
با دست که فشاری و که مالیش به پای
بیچاره من که پیش تو از غوره کمترم