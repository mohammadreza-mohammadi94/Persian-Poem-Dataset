تا زچمن خانه زین بر زمین
نخل برازنده اکبر فتاد
شبه رسول امین
شست به خون تا جبین
گرد برآمد ز مزار حبیب
رفت برون پای ظفر از رکیب
عرش برین شد نگون
گشت افق غرق خون
قائمه عرش معلا شکست
شیشه نه منظر مینا شکست
ریخت زتاثیر غم
نظم کواکب زهم
گشت چو آن کاکل مشکین رسن
از نم خون نافه مشک ختن
زد به فضای چمن
چتر عزا نسترن
سد شد از این واقعه بر ممکنات
عرصه امکان و طریق جهات
شام ز غم مو برید
صبح گریبان درید
ناله یغما شد اگر پرده در
ناید از این پرده عجب در نظر