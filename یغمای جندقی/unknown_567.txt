هفته کین مه شر سال دغل قرن دغاست
خون هدر مال هباست
فتنه بیدار و امان خفته وخصم از در کین
ترک تازان به کمین
عصر عصر خطر و روز همی روز جدال
وقت خود وقت قتال
پای پای زمین و دست همی دست سپهر
کار کار مه و مهر
حکم خون جهد جدل امر جفا نهی ندم
کوش کین سعی ستم
چه شبی ای شب برگشته سحر کت ز افق
آن به خون غرقه تتق
اشک و آه ارچه سپر پیش سهام مه و تیر
لیک در این زد و گیر
باز ناید به زمین گرچه همی نیم زمان
از فلک خط امان
گر همی ساخته ای بوالحسن از روی گهر
چه نبیره چه پسر
شوق مرکب شهدا قافله مضمار سبیل
قاید قتل دلیل
گر به سروقت شهیدی زند از مهر قدم
نیست جز تیغ ستم
خنجر کج همی ار منحرف از رای سکون
جنبش آرا پی خون
خسته ای را که فلک خاک و خورش خوان کرم
از حرامی به حرم
خلق را خون خطا آمد و عمد این دو ستم
جمع کشنید بهم
پر گشا از قبل زاغ کمان کرکس تیر
سوی سیمرغ دلیر
هرکرا خوانی و جانی نه به جور از در داد
چه همی کم چه زیاد
نقض کرد از در روبه روشی عهد ادب
گرگ سگهای عرب
همه دم از پس اندیشه قتل شه دین
در دل لشکر کین
والی ار سر نکند در قدم جان و تنش
جاودان بی سخنش