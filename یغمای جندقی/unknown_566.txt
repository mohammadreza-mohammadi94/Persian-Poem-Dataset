زین مصیبت نه همین از خاکیان ماتم بپاست
کی رواست سرنگون گردی فلک
نعره جن و ملک در ماتم فخر امم
از قدم تا دم شام عدم
متصل در گردن خرم عروسان بی نفور
با سرور دست ارباب فجور
قامت طوبی خرام اکبر آن زیب ارم
گشته خم چون کمان از بار غم
هم چو گل بر قامت قاسم قبا شد پیرهن
هم به تن خلعت عیشش کفن
هم حسین شاه حجازی مانده در بحر عراق
از نفاق در کمال احتراق
از خزان گلستان وارث باغ فدک
نه فدک پر شد از بانگ ملک
دشمن دین متکی برمتکای زرنگار
با وقار شاه گردون افتخار
سرور کفار در تحت لوای صبح و شام
شادکام با هزاران احترام
مرگدائی چند را در سایه دیهیم و زر
جلوه گر آری ای بیدادگر
در محافل ناحفاظان در پس زرین حجاب
بی نقاب دختران بو تراب
خارزار کفر خرم هم چو خرم گلستان
صد فغان از تقاضای زمان
شام غم بر شامیان شوم رو صبح طرب
روز و شب زین تظلم در عجب
کوفه از خون شهیدان شهربندان سرور
ازغرور دست ارباب فجور
جغد هر ویرانه دارد گلشن شادی وطن
نغمه زن هم چو مرغان چمن
در کسوف از خون خنجر همچو مه در مشرقین
بر سنین از جفای مارقین
خانه اهل جفا رشک نگارستان چین
چین به چین مو پریشان بر جبین
پس روا مجنون صبح ار خون فشاند چون شفق
جامه شق بر فراز نه طبق