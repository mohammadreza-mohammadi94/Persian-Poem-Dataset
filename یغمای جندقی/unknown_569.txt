آشوب بهم برزده ذرات جهان را
کامشب شب قتل است
با آنکه در این منظره کآن طارم علوی است
و از رنج نشان نیست
برجیس که آمد ز ازل قاضی مطلق
زین فتوی ناحق
در پهنه میدان فلک فارس بهرام
چون ترک عدوکام
رسم است به هنگام سحر خنده خورشید
از شرم نخندید
ناهید که در بزم شهود آمده با چنگ
بربط زده بر سنگ
تیر آنکه به طومار نهد دفتر کیهان
ز آن دست پریشان
مه را که جهان گر همه پرماتم و شور است
او را شب سور است
زیر و زبر چرخ و زمین و آنچه در او هست
یکباره شد از دست
در سینه و چشم آتش آه اشک جگرگون
چه عالی و چه دون
ترسم که ز اشراق تو تا روز قیامت
خورشید امامت
گفتم به فلک منطقه برج دو پیکر
هست از پی زیور
اجرام فلک را که به اعدا سر یاری است
بس ذلت وخواری است
شاید که نگردد شب امید فلک روز
ای آه فلک سوز
ای دیده بخت ار چه ندیدم کم و بسیار
خود چشم تو بیدار
تن خانه اندوه چه ویران و چه آباد
چه بنده چه آزاد
پوشیده و پیداست در این صبح سیه روز
بس شام غم افروز
ای جسم گران جان من ای جان سبکبار
زی پهنه پیکار
در معرکه راندن نتوانی به جدل خون
ز اشک جگرگون
کار دو جهان بود اگر افزود و اگر کاست
از دولت و دین راست
سردار بست اسلحه بالای خمیده
وین آه کشیده