باد آمد و بوی عنبر آورد
بادام شکوفه بر سر آورد
یارب این آتش که در جان من است
سرد کن آن‌سان که کردی بر خلیل
بادهٔ خاک آلودمان مجنون کند
صاف اگر باشد ندانم چون کند
وصلت صنما بهشت دلکش باشد
هجران تو دوزخی پر آتش باشد
ما در خور دوزخیم یارب هر کو
در خورد بهشت است بر او خوش باشد
تا قوت صبر بود کردم
اکنون چه‌کنم اگر نباشد
تا چشم من از روی تو مهجور بود
روزم همه همچون شب دیجور بود
اکنون که من از روی تو یارب دورم
هر کس که به رویت نگرد کور بود