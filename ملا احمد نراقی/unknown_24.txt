گر تیغ بارد از کوی آن ماه
گردن نهادیم الحکم لله
برنمی دارم از این در، سر خود ای دربان
صد ره از سنگ جفای تو گرم سر شکند
تو می باید که باشی ورنه سهل است
زیان مایه جاهی و مالی
خوشا یاد عشق و خوشا نام عشق
خوشا صبح عشق و خوشا شام عشق
خوشا خواری و بی کسی های عشق
تهی دستی و نارسی های عشق
خوشا خارهای دل آزار عشق
خوشا ناله های گرفتار عشق
خوشا سوز عشق و خوشا درد عشق
خوشا سینه درد پرورد عشق
خوشا عاشقان و شب تارشان
خوشا ناله های دل آزارشان
سر قبول بباید نهاد و گردن طوع
که آنچه حاکم عادل کند همه داد است
در دایره فرمان، ما نقطه تسلیمیم
رأی آنچه تو اندیشی، حکم آنچه تو فرمایی
رضا به داده بده وز جبین گره بگشای
که بر من و تو در اختیار نگشوده است