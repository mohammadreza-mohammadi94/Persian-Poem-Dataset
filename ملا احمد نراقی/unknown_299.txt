غلام همت رندان بی سر و پایم
که هر دو کون نیرزد به پیششان یک کاه
دست از طلب ندارم تا کام من برآید
یا جان رسد به جانان یا جان ز تن برآید
ترک جان گفتم نهادم پا به صحرای طلب
تا در این وادی مرا از تن برآید جان ز لب
آن مرد نیم کز عدمم بیم آید
کان نیمه مرا خوشتر از این نیم آید
جانیست مرا به عاریت داده خدا
تسلیم کنم چو وقت تسلیم آید
مرگ اگر مردست گو نزد من آی
تا در آغوشش بگیرم تنگ تنگ
من از آن عمری ستانم جاودان
او زمن دلقی ستاند رنگ رنگ
این جان عاریت که به حافظ سپرده دوست
روزی رخش ببینم و تسلیم او کنم
ز آب خرد ماهی خرد خیزد
نهنگ آن به که با دریا ستیزد
به هر کار کو جست نام آوری
در آن کار دادش فلک یاوری