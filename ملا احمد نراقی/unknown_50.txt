پادشاهان جهان از بی رگی
بو نبردند از شراب بندگی
ورنه ادهم وار، سرگردان و دنگ
ملک را برهم زدندی بی درنگ
ملک را بر هم زن ادهم وار زود
تا بیابی جان من ملک خلود
ما عندلیب گلشن قدسیم و باغ ما
ایمن بود ز باد خزان و هوای دی
کانت لقلبی أهواء مفرقه
فاستجمعت اذا رأتک القلب أهوایی
فصار یحسدنی من کنت احسده
و صرت مولی الوری اذ صرت مولایی
امید خواجگیم بود، بندگی تو جستم
هوای سلطنتم بود، خدمت تو گزیدم
ترکت للناس دنیاهم و دینهم
شغلا بذکرک یا دینی و دنیای
سایه طوبی، و دلجوئی حور و لب حوض
به هوای سرکوی تو برفت از یادم
از در خویش خدایا به بهشتم مفرست
که سر کوی تو از کون و مکان ما را بس
ریزند اگر در دامنت
نقد دو کون، و در عوض
خواهند کالای غمش
زنهار این سودا مکن