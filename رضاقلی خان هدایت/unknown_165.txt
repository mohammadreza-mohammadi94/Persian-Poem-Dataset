نیست ممکن که به یک شهر دو سلطان باشد
در دل هر که غم اوست غم عالم نیست
درد ما را چاره درد دیگر است
چون خمار می که از می می‌رود
یار در چشم و دیدنش مشکل
راه نزدیک و طی شدن دشوار
با آنکه پاره کردیم زنجیر عقل صد بار
زان زلف می‌توان بست ما را به تار مویی
اثر از هستیم نگذاشت فکر آتشین خویی
زسامانم چه می‌پرسی سری مانده است و زانویی
در چشم کسی که صاحب عرفان است
واجب ظاهر به صورت امکان است
زان گونه که حرف و صوت خیزد ز نفس
پیدایی ما از نفس رحمان است