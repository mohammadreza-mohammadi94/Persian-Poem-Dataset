ز هامان فزون بود بیژن بزور
هنر عیب گردد چو برگشت هور
زهی ز بادیه آز کاروان امل را
انامل تو بسر حد آرزو شده رهبر
همایون خط او توقیع خوبی راست طغرائی
که ننوشتست منشی قضا هرگز مثال او
خورشید اوج رفعت طهماسب شاه عادل
شاهی که در دو گیتی کارش بود بدلخواه
صیت عدالت او رفته ز فرش تا عرش
فرمان پذیر حکمش از ماهی اند تا ماه
پا در رکاب تا کرد دشمن فتاد از پای
چون تیغ کین علم کرد شد دست فتنه کوتاه
گر اهل هفت اقلیم سویش پناه آرند
یابند در رکابش صد سال حشمت و جاه
آن نه سرو است که در باغ قد افراخته است
شمع سبزیست که پروانه آن فاخته است