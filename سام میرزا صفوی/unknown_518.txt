آهم چو گرد باد فنا می‌برد مرا
از کوی یار، آه چرا می‌برد مرا
شدم سرشک فشان چون به رخ نقاب گرفت
شود ستاره نمایان چو آفتاب گرفت
بی قد تو دل بسته صد بند بلا شد
کی وا شود آن غنچه که از شاخ جدا شد
جهان کهنه خلقی را به دل داغ هوس مانده
بیا ساقی که این ویرانه از بسیار کس مانده
وارسته‌ای کجاست که راه عدم رویم
با یکدگر چو سایه قدم در قدم رویم
بر ما چه میکشی قلم رد به ملک عشق
ما خود کمینه جور کش این قلمرویم
من بودم و رقیب که آن مه سلام کرد
مردم ز غم که آه، کرا احترام کرد
هر جا بتان به جامه گلگون نشسته‌اند
تا گردن از فراغ تو در خون نشسته‌اند
رحمی که عاشقان همه شب بی مه رخت
تا روز چشم بر مه گردون نشسته‌اند
خوش آن مجلس که آنجا توبه خود چون کنم ظاهر
مرا ساقی گریبان گیرد و می در گلو ریزد
خوش آنکه خواب کنم زیر پای او آنسان
که چون دراز کند پا به روی ما برسد
گر در غم عشق استوار آید دل
بر مرکب آرزو سوار آید دل
گر دل نبود کجا وطن سازد عشق
ور عشق نباشد بچه کار آید دل