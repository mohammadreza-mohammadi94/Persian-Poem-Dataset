آصف روشن‌دل صاحب‌ضمیر
سید نیکوسرشت پاک‌زاد
مسندآرای وزارت آنکه هست
شاه ایران را محل اعتماد
نکته‌سنجانی که هر یک سفته‌اند
گوهری در وصف این روشن‌نهاد
درخور است ار مدح او هر دم کنند
بیش از بیش و زیاد از زیاد
داده این نارنج‌خانه کز صفا
آبروی باغ جنت را به باد
چون سعی میرزا تعمیر شد
هم به لطف حضرت رب‌العباد
خامهٔ مشتاق کز مفتاح نطق
بس در معنی بر اهل دل گشاد
از پی تاریخ سالش زد رقم
دائم این نارنج‌خانه سبز باد