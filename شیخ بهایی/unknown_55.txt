شوقی غم شوخ‌ِ دلستانی داری
گر پیر شدی‌، چه غم‌‌ ِ جوانی داری‌؟
شمشیر کشیده قصد جان‌ها دارد
خود را برسان تو نیز جانی داری
گر بمانیم زنده بر دوزیم
جامه‌ای کز فراق چاک شده
ور نمانیم، عذر ما بپذیر
ای بسا آرزو که خاک شده
ما اگر مکتوب ننویسیم، عیب ما مکن
در میان راز مشتاقان قلم نامحرم است
خوش آن که صلای جام وحدت در داد
خاطر ز ریاضی و طبیعی آزاد
بر منطقهٔ فلک نزد دست خیال
در پای عناصر سر فکرت ننهاد
کاری ز وجود ناقصم نگشاید
گویی که ثبوتم انتفا می‌زاید
شاید ز عدم من به وجودی برسم
زان رو که ز نفی نفی، اثبات آید