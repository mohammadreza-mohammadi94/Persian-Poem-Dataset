سلامی چو بوی خوش آشنائی
بدان مردم دیده روشنائی
درودی چو نور دل پارسایان
بدان شمع خلوتگه پارسائی
بدان زبده دودمان نبوت
بدان نخبه عترت مصطفائی‏
امام زمان مقتدای خلایق
حفیظ زمین بحر علم سمائی‏
دلا باش دائم گدای در او
از ایشان طلب رازهای خدائی
ز درگاه آل نبی رو مگردان
که آنجاست مفتاح مشکل گشائی
بیاموزمت کیمیای سعادت
ز اعدای آل پیمبر جدائی
نمی‏بینم از همدمان هیچ یاری
دلم خون شد از غصه مهدی کجائی
مکن فیض از غیبت خود شکایت
چه دانی تو ای بنده کار خدائی‏