هر کسی کو از طریق اهل بیت آگاه نیست
هرچه گوید در حق ما جای هیچ اکراه نیست
جمع کن خاطر که آل مصطفی را پی روی
بر صراط مستقیم ای دل کسی گمراه نیست
طاعت آل پیمبر کار حق‏جویان بود
اهل باطل را به کوی آن جماعت راه نیست‏
چیست باعث بر خفای مهدی آخر زمان
زین معما هیچ دانا در جهان آگاه نیست
هردم از عمر است بر ما چون دم تیغ از فراق
این همه زخم نهان است و مجال آه نیست
هرچه هست از قامت ناساز بی‏اندام ماست
ورنه تشریف تو بر بالای کس کوتاه نیست
این همه ناقابلی از ذات خود داریم ما
ورنه منع و بخل و کوتاهی در آن درگاه نیست