چو رفت برباد زدست بیداد
شعار نرگس عذار سنبل
شدند مرغان به سوگواری
ز دیده سیل سرشک جاری
شکست نسرین بدست یاره
شقایق افروخت به دل شراره
در این مصیبت که دید سردار
ز چرخ بی مهر ز دهر غدار
اگر بر افتد ز داغ فرزند
یکی شراره به کوه الوند
گرش فشانی بصخر صما
وگر چشانی به کوه خارا
چو ما نداریم خبر ز حکمت
صبور باشیم به هر مصیبت
متاز مرکب در این مراحل
مجو اقامت در این منازل
مگیر بر خویش زمانه را سخت
مباش غره به دولت و بخت
بجا نماند در این بر و بوم
نه اختر سعد نه طالع شوم
حسین تاریخ نهفت در قبر
پدر ز داغش گریست چون ابر
ز داغ پر دود فضای بستان
بهار شادی شده زمستان
ز سوگ آن مه دودیده دریاست
بدل شراره بسینه سوداست
سنین عمرش چهارده بود
به چرخ دانش دو هفته مه بود
امیری آن سوگ دمی که بشنفت
دلش همی شد بسوز و غم جفت