نی فرستادیم ما هیچ از رسل
سابق از تو بر عباد از جزء و کل
جز که می خوردند ایشان از طعام
راه میرفتند در بازار و بام
از شما خود بعض بر بعض دگر
ما نمودیم آزمایش در سیر
اغنیاء را بر فقیران ز ایمنی
هم فقیران را به مردان غنی
می کنید آیا که صبر اندر مقام
ربّ تو بیناست بر حال انام
می بگفتند آن کسانی که امید
بر لقای ما ندارند از نوید
چون به ما نازل نمی گردد ملک
رب خود یا چون نمی بینیم یک
سخت استکبار کردند آن گروه
نفس خویش اعظم شمردند از وجوه
پُر ز اندازه گذشته از عُتوّ
مر عُتوّی اکبر از حد غلوّ
یاد کن روزی که بینند آن زمان
مشرکان افرشتگان را بالعیان
هست روز موت آن یا روز حشر
نیست مژده کافران را روز نشر
می بگویند آن ملایک بر شما
حجر محجور است یعنی ناروا
قصد ما کردیم از روی نشان
سوی آن کردار خوب کافران
پس بگرداندیم آن را ذرّه ها
که پراکنده بوند اندر سما
بهترند آن روز یاران بهشت
از مکان و مستقر در سرنوشت
یاد کن روزی که بشکافد عجب
آسمانها از غمام اندر سبب
هم فرستاده شوند افرشتگان
سخت بفرستادنی در آن زمان