آن کسان کاموال خود را از ولا
میکنند انفاق در راه خدا
وز پی انفاق نفرستند هم
منّت و آزاری ار افزون و کم
اجرشان در نزد حق باشد فزون
گفت لاخوف و لَاهم یحزَنُون
قول نیک و مغفرت هست ار بجاش
بِه بود از صدقه های دلخراش
یعنی ار ظلمی کنند اندر سؤال
عفو ممدوح است نزد ذوالجلال
قول معروف و کلام خوش به وی
بِه ز بذلی کش بود هزلی ز پی
حق بود بس بی نیاز و بردبار
هر چه زو داری طمع با وی بیار
فقر و دولت خلق را باشد عرض
بهر او آن کن کز او خواهی عوض