وآن کسان که بگرویدند و کنند
کارها شایسته و بس ارجمند
بهر ایشان است جنّات النعیم
واندر آن باشند جاویدان مقیم
راست باشد وعدة پروردگار
کوست غالب بر امور و راست کار
آسمان را آفرید او بی ستون
آن چنان که بینی او را در نمون
کوه ها اندر زمین انداخت باز
تا نباشد مضطرب در اهتزاز
بوده اول ارض مانا بی سکون
و انقلابش بود ظاهر در نمون
کوه ها دادش سکون از انقلاب
تا نباشد ساکنین را اضطراب
هم پراکنده نمود اندر زمین
از هر آن جنبنده می بینی تو این
هم فرستادیم آب از آسمان
پس برویاندیم هر صنفی از آن
یعنی از هر سان گیاهی در قرار
که بود افزوده نفعش از شمار
این است صنع و آفریدنهای حق
فَأرُونِی قُومَنَا مَاذَا خَلَق
آن کسان که دون اویند از بتان
ظالمان بل در ضلالند از عیان