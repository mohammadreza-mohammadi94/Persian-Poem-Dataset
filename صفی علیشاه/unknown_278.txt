پس خورم سوگند مانا بر شفق
بعد مغرب سرخی است آن بر افق
هم به شب سوگند وآنچه می کند
جمع تاریکی و هم پوشد به خود
آنچه بُد در روز یعنی منتشر
شب به خویش آن را بپوشد مستمر
هم قسم بر ماه چون گردد تمام
مستوی و کامل آید در مقام
تَرْکَبُنَّ عَنْ طَبِق یعنی رسید
بعد حالی حال دیگر را پدید
حالها کآید پیاپی در نظر
وآن مطابق جملگی با یکدگر
یا که باشد اختلاف حالها
چون غناء و فقر یا خوف و رجا
یا خطاب است آن به احمد (ص) که گذار
کن به معراج از طبقها در شمار
چیست ایشان را پس آنکه نگروند
سجده نارند ار که قرآن بشنوند
خاشع اعنی می نگردند از مقام
چون بر ایشان خوانده گردد این کلام
بل کنند از کافری تکذیب این
اوست داناتر بِمَا یَوعَون یقین
آنچه یعنی در دعای دل نگاه
از حسد وز کفر دارند و گناه
پس بشارت ده بر ایشان از هلاک
وز عذاب و انتقام دردناک
وآنکه آورده است ایمان بر خدا
کرده اعمال نکو دور از ریا
اجرشان ناکاسته باشد تمام
یا بدون منّت از ربّ الانام