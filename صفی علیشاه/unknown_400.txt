وآنکه گوید والدین خویش را
بر شما اُف باد یعنی ناسزا
وعده آیا می دهیدم از فسون
که پس از مردن ز قبر آیم برون
قرنها بگذشته پیش از من هزار
زنده وآنکه کس نشد در روزگار
استغاثه پس نمایند از خدا
تا نماید راه آن فرزند را
وَیلَکَ آمِنْ إنَّ وَعدَ االلهِ حَق
آنکه گوید این است قصۀ ماسبق
نیست جز افسانۀ پیشینیان
این گروهند از خلایق آن کسان
حق بر ایشان گشته قول اندر اُمم
که گذشته پیش از ایشان نیز هم
گشته واجب قول یعنی در عذاب
قول باشد حکم سابق بر عِقاب
پیش از ایشان بر پری و آدمی
گشته بود آن قول جاری خود همی
آن اُمم با این قریشی کافران
جملگی باشند ساعی در زیان
این دو فرقه هر یکی را رتبه ها
هست نزد حق به کردار و جزا
هم جزاهای عملهاشان تمام
بی ز استم بدهد آن ربّ الانام
یاد کن روزی که بر آتش شوند
عرضه کرده کافران خوار و نژند
خود شما بردید بهره در حیات
از حظوظ دنیوی وز طیّبات
صرف شهوت ها نمودید آن همه
بر شما ماند از حسابش مظلمه
نک جزاء یابید از رنج فزون
هم عَذَابَ الْهِونِ بِمَا تَستَکْبِرُون
زآن تکبّرها که ناحق در زمین
بودتان وز ترک فرمان این چنین