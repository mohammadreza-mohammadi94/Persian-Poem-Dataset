بر سماء سوگند و بر طارق دگر
تو چه دانی چیست طارق در نظر
باشد آن نجم فروزان بی ز شک
که شود ظاهر شونده بر فلک
گوییا که تیرگی ها را به شب
می نماید ثقب از فرمان رب
نیست نفسی جز که می باشد در آن
خود رقیبی و نگهبانی نهان
پس نظر باید نماید آدمی
کآفریده از چه چیز او شد همی
خلق گشت از مآءٍ دَافِق کآن بود
آب ریزنده و جهنده و سست و رد
آید آن از پشت مردان در نمون
و استخوان سینۀ زنها برون
آن کش اینسان آفرید این ظاهر است
که ورا بر بازگشتن قادر است
اندر آن روزی که پنهان ها بجا
آزموده گردد اعنی برملا
پس نباشد آدمی را بیش و کم
قوّتی و ناصری در دفع غم
مر قسم بر آسمان ذَاتِ الرَّجع
هم قسم بر این زمین ذَاتِ الصدع
رجع یعنی بازگردنده به دور
صدع یعنی برشکافنده به طور
آن بگردد تا به جا ماند جهات
وین شکافد تا ز وی روید نبات
إنَّهُ قَولٌ این جواب است از قسم
حق و باطل را جدا سازد ز هم
نیست آن سخریّه و هزل و فسون
عظمش اندر صدر و قلب آمد فزون
می کنند این مشرکان بد نشان
مکر در ابطال قرآن آن چنان
پس جزای مکرشان بدهیم ما
پس تو مهلت ده بر ایشان ای کیا
و اهل ایشان را به حال مکر و کید
مَهِّلِ الْکَفَّارَ و أمهِلْهُم رُوَید