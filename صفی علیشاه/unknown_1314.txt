چون نماید حق به قومی ره نکو
که پس از ایمان به کفر آرند رو
داده اند ایشان گواهی بر رسول
کوست بر حق پس کنند از دین عدول
معجزات آمد بر ایشان از اِله
کی نماید حق بر اِستم کاره راه
لعنت است از بهر ایشان از خدا
وز ملایک وز خلایق در جزا
نیست تخفیف عذاب از بهرشان
تا ابد هم نیست از مهلت نشان
جز که بنمودند بر حق بازگشت
حق پس از اصلاح جان ز ایشان گذشت
بودشان از صدق برگشت و ندم
عفو پس فرمود ز ایشان ذوالکرم
زآنکه آمرزنده است و مهربان
حق پس از تدبیر دل و اصلاح جان