نی به عهد االله خرید از بی تمیز
مر بهای اندکی کو نیست چیز
آنچه در نزد خدای اکبر است
گر که دانید آن شما را بهتر است
فانی آن گردد که در نزد شماست
هست باقی آنچه در نزد خداست
صابران را ما جزاء بدهیم بل
مزد ایشان است بهتر در عمل
هر که کرد او کار نیک از مرد و زن
هم بود مؤمن دهیمش بی سخن
زندگیِ پاک نیکو در محل
هم جزای نیک در اجر عمل
زآنچه کردند از عملها برملا
بهترین مزدی است ایشان را ز ما
پس چو قرآن را بخوانی ، بر پناه
تو ز دیو رانده گشته بر اِله
نیست او را سلطنت بر مؤمنان
که به حقشان اتّکال است آن چنان
غیر از این نبود که سلطانیِ اوست
بر کسی که گیرد او را یار و دوست
یا بر آنها که هم او گردد سبب
سرکشان را بر خدا در روز و شب
آیتی را چون بَدل سازیم ما
آوریمش آیت دیگر به جا
هر چه حق وقتی فرستد درخور است
آیتی نسخ ار شد او داناتر است
حُکم ها باشد به حکمت مستند
نیست حُکمی در زمانی بی سند
آیتی وقتی کند نازل خدا
که در آن وقت است آن را اقتضا
وقتها را داند او در مصلحت
حکمها را هم به جا داند جهت
غیر از این گویند نبود کافتراست
آنچه گویی یعنی آن نی از خداست
بل نمیدانند ز ایشان بیشتر
علت اثبات و نسخ اندر ثمر
کز چه رفت آن حکم سابق از میان
حکم دیگر آمد اندر جای آن
گو فرود آورد با این اسطقس
این کتاب از ربّت آن روح القدس
مؤمنان را تا بدان بخشد ثبات
هم دهدشان مژده در راه نجات
مسلمین را رهنمایی بر خداست
هم بشارت بر علّو و اعتلاست