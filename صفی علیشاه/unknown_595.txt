وآن کسان گفتند که کافر شدند
هم نبُدشان علم و ادراکی بلند
بعد از آنکه می شویم آیا که خاک
ما و آبامان درآییم از مغاک
وعده داده ما بر این و آبائمان
گشته ایم از پیش و ژاژ است این بیان
نیست غیر از قصه ها که گفته اند
سابقین کاندر عدم نک خفته اند
سیر گو باید کنید اندر زمین
فَانظُرُواْ کَیفَ مآل الْمُجرِمِین
تو مشو غمگین بر ایشان هم مباش
در مضیق از مکرشان پنهان و فاش
کافران گویند این وعده است کی
راست گویید ار شما وین نیست غی
گو بسا باشد ردیف اندر نمون
با شما بَعضُ الَّذِی تَستَعجِلُون
هست ذو فضل آن خداوندت به ناس
لیک اکثر می ندارندش سپاس
رب تو داند هر آنچه در صدور
هستشان مخفی و پیدا در ظهور