باشد از مردم کسی که گوید او
بِالله آمَنَّا ولی باشد دورو
پس اذیّت کرده چون در دین شود
جور خلقش چون عذاب حق بود
سخت آید یعنی او را در نظر
بگذرد از دین و ایمان سر به سر
چونکه آید نصرت از پروردگار
پس بگوید با شما بودیم یار
چون شما باشیم مؤمن ما به نیک
تا که گردد وز غنیمت ها شریک
نیست داناتر حق آیا بالیقین
بر همه مَا فِی صُدُورِ الْعَالَمِین
حق بداند آنکه مؤمن ریشه است
داند آن هم که منافق پیشه است
پس گذارد فرق در مابینشان
در جهان از ابتلاء و امتحان
بین مؤمن با منافق تا تمیز
باشد اندر نزد حق و خلق نیز
کافران گفتند با اهل قبول
که به جان کردند تصدیق رسول
پیرویِ ما کنید از روی کیش
یعنی اندر مسلک و آئین پیش
تا که ما حمل خطایاتان کنیم
اینکه میگویند لغو است و سقیم
جرم آنان را نه بردارنده اند
هیچ چیز و خود به کذب آکنده اند