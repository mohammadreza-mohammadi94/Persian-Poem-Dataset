پس فرستادیم در ایشان رسول
هم ز ایشان تا نباشد ناقبول
اینکه بپرستید حق را مر شما
که نباشد غیر او دیگر خدا
پس شما آیا نپرهیزید هیچ
می نترسید از عذابش در بسیج
گفت پس، از قوم هود اشرافشان
آن کسان که نگرویدندی بدان
هم به تکذیب از لقاء آخرت
آمدندی وز عِقاب و مغفرت
داده بودیم اندر این دار فناء
نعمت بسیارشان بر مدعاء
چون شما این جز بشر گفتند نیست
میخورد هم باز از آنچه خوردنی است
می بیاشامد از آنچه هم شما
زآن بیاشامید در صبح و مسا
طاعت از مردی که بر مثل شماست
گر کنید آن خود زیانتان برملاست
وعده کرد آیا که چون گشتید خاک
زنده گردید و در آیید از مغاک
بعد مردن کاستخوان پوسید و ریخت
بندها از یکدگر خواهد گسیخت
بر شما وعده دهد باز این رسول
زندگی را تا کند گیجی قبول
دور باشد دور آنچه بشنوند
هم بر آنچه وعده داده می شوند
زندگی نبود به جز در این جهان
که بمیریم و بزائیم آن چنان
چون یکی میرد بزاید دیگری
نی برانگیزنده کردیم از ثری
نیست این مردی مگر که بر خدا
بسته بر حق از دروغی افترا
نیستیم او را ز باور کردگان
آنچه را بدهد خبر بر رایگان
گفت یا رب یاری ام ده زین وجوه
زآنچه تکذیبم نمودند این گروه
گفت حق بعد از زمانی بس قلیل
کافران گردند نادم در سبیل
صیحۀ جبریلشان پس در گرفت
صیحه ای بالحق که بس بود آن شگفت
پس بگرداندیم ایشان را تمام
همچو آب آورده خاشاکی به نام
باد دوری پس به قوم ظالمین
بعد از ایشان خلق پس کردیم هین
قرنهای دیگر آن هم هیچ کس
می نماند از وعدة خود پیش و پس