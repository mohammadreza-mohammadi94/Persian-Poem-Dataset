از یهودان بر شما نبود زیان
جز که آزاری رسانند از زبان
با شما آیند ور در کارزار
رو بگردانند زود از اضطرار
میگریزند ار که پیش آید قتال
نیستشان نصرت ز حق در هیچ حال
داغ ذلت خورده ایشان را به رو
هر کجا پیدا شوند از جستجو
جز به حبلی از خدا وز مردمان
وآن قبول ذمه باشد در عیان
باز چون گشتند از حق با غضب
آن تبرّا مسکنت را شد سبب
زد بر ایشان خواری و بیچارگی
وز دیار و خانمان آوارگی
زآنکه بر آیات حق کافر شدند
قاتل پیغمبران آخر شدند
این بُد از عصیانشان وز سرکشی
وز تعدی از حدود و ناخوشی