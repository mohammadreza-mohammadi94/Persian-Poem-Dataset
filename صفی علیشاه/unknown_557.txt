دیدی آیا اینکه اندر سالها
گر که برخوردارشان سازیم ما
پس بیایدشان بدانچه بوده اند
خود بدان موعود از رنج و گزند
دفع ننماید از ایشان حق عذاب
آنچه را بودند از آن بهره یاب
یعنی آن مال و منال و عزّ و ناز
رنج ما ز ایشان ندارد هیچ باز
بر هلاکت نامد از ما هیچ ده
جز که در وی بُد رسولی بیم ده
از پی الزام حجت ها و پند
تا نباشد ظلمی از ما در گزند
مشرکان گفتند احمد کاهن است
دیوش آموزد سخن از هر چه هست
گفت زآن حق مَا تَنَزَّلَت بِهِ
دیو ناورد این گمان کرد ابلهی
مر شیاطین را نباشد این سزا
استطاعت نیستشان هم بی خطا
کآن گروه از سمع اقوال سروش
جمله معزولند از معنی خموش
پس مخوان با حق، خدایان دگر
پس عذاب آید تو را از دادگر
زآنکه مشرک را نماید حق عذاب
آنکه شرک آورده باشد ردّ باب
بیم کن خویشان خود را کاقربند
مر شرافت را به توحید انسبند
بال خود را هل فرو آن را که شد
پیروت از مؤمنان از قلب ودّ
یعنی از مهر و تواضع گو سخن
با کسی کو بگرود بی مکر و فن
پس نمایند ار که عصیان گو صریح
از شما بیزارم از فعل قبیح
اقربانت یعنی ار سرکش شوند
بر خدای فرد واحد نگروند
دست نکشند از پرستش بر بتان
گو بری باشم من از اعمالتان
کن توکل بر خدای مستعان
کوست غالب بر امور و مهربان
آن خدا که بیندت در جهر و راز
چونکه برخیزی ز مجلس بر نماز
همچنین گردیدنت در ساجدین
کو سمیع است و علیم اندر یقین