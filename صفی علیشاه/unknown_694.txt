گو که مأمورم من از حکم و نصوص
اینکه بپرستم خدا را با خلوص
پاک سازم دین او را از زیان
باشم اول کس ز گردن هِشتگان
گو کنم عصیانش ار من، هست بیم
ترسم اعنی از چنان روزی عظیم
گو پرستم من خدایی را به حق
پاک سازم نقش باطل زین ورق
دین خود را باشم از بهر خدا
پاک سازنده ز هر شرک و ریا
فَاعبُدُواْ مَاشِئْتُم اعنی جز خدا
هر چه خواهید آن پرستید از هوی
مشرکان گفتند تو کردی زیان
که ز دین ما گذشتی ناگهان
ای محمّد (ص) گو به خسران است آن
که به اهل و نفس خود کرد او زیان
در قیامت که بود هر کس حقیر
می نیابند اهل خود را در سعیر
می بدانید اینکه خسران مبین
آن بود گر هست هیچ از عقل و دین
هست ایشان را ز فوق و تحتشان
سایبانها ز آتش از وصف و نشان
ذَلِکَ یُخَوِّفُ االلهُ بِهِ
بندگانش را که یابند آگهی
چون چنین باشد عقوبت ها فزون
در قیامت یَا عِبَادِ فَاتَّقُون
وآن کسانی که ز طاغوت اجتناب
کرده اند اندر پرستش و انتساب
سوی حق گشتند هم باز از یقین
مژده ها باشد مر ایشان را به دین
مژده ده پس بر عبادم آن کسان
کاشنوند آن قول حق را بی گمان
پیروی پس آن جماعت می کنند
بهترینش را در اعمال از پسند
عفو را راجح شمارند از قصاص
صدقۀ پنهان ز پیدا ز اختصاص
در عملها آنچه بهتر و اقدم است
ابتداء بر وی کنند این الزم است
آن گُره که تابع نیکوترند
حق نموده راهشان نیک اخترند
آن گروهند از نشان عافیه
صاحبان عقل های صافیه