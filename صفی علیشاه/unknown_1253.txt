نک شما گیرید ایشان را به دوست
وآن شما را دشمنند از مغز و پوست
مار را گیرید بهر خویش یار
در کمین وآن تا برد زهری به کار
خود شما دارید در هنگامه ها
جمله ایمان بر کتاب و نامه ها
وآن کسان که عقل و دین کردند گم
بر شما گویند امَنّا بِکُم
لیک چون خلوت کنند انگشت خویش
میگزند از غیظتان بر دین و خویش
گو بمیرید اندر این خشم و غرور
حق بود آگاه بر سِرّ صدور
وآنچه را دارید اندر سینه ها
از نفاق و حقد و خشم و کینه ها
گر شما را نیکی ای از حق رسد
آن خسیسان را بد آید از حسد
ور بدی پیش آید از کم یا زیاد
میشوند ایشان فرحناک از عناد
صبر و پرهیز ار کنید از بد نشان
هیچتان نبود گزند از کیدشان
زآنکه حق باشد محیط و مقتدر
بر همه اعمالشان در جهر و سِر