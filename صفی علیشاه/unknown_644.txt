وآن کسان گفتند که کافر شدند
نه از ره اعلام بلکه از ریشخند
سوی مردم ما شویم آیا دلیل
خود شما را که خبر داد آن خلیل
یا کند ابناء کز بعد هلاک
که شوید آن پاره پاره زیر خاک
جسمتان یابد تفرّق پس شوید
إنَّکُم کُلٌّ لَفِی خَلْقٍ جَدِید
آفریده می شوید از نو همه
جمع گردد عظم و لحم این رمه
بر خدا بندد دروغی یا نه او
مر جنونی باشد از این گفتگو
جن ورا گیرد کلامی از دروغ
می کند القاء به او از بی فروغ
بل هر آن کو بر قیامت نگروید
در عذاب است و ضلالی بس بعید
کافران آیا نمی بینند بس
سوی ایشان آنچه پیش است آنچه پس
از زمین و آسمان از پشت و رو
جملگی بگرفته ایشان را فرو
در میان محصور و نتوانند چند
تا که از اقطار آن بیرون روند
إن نَّشَأ نَخْسِف بِهِم یعنی به خواست
بر زمینشان در بریم ای دون به راست
یا بر ایشان افکنیم از آسمان
قطعه ای، مانند تا در زیر آن
عبرتی باشد در این قبل از وقوع
بهر عبدی که کند بر حق رجوع