هست االله لا اله غیرهُ
نیست معبودی بحق الاّ که او
بر خدا پس مؤمنان باید کنند
خود توکل نی به غیر از ناپسند
ای گروه مؤمنان بی اُشتلم
إنَّ مِنْ أزوَاجِکُم وَ أولَادِکُم
مر شما را دشمنانند از بتر
زین چنین فرزند و زن باید حذر
عفو و صفح و غفر ز ایشان ور کنید
عذرشان را در پذیرید از امید
حق نماید با شما هم آن چنان
کوست آمرزندگار و مهربان
غیر از این نبود که باشد بر شما
مال و فرزند آزمایش و ابتلا
تا که بندد دل به شیئی بی ثبات
هم به خلق از حق نماید التفات
نزد حق مزدی بزرگ آن راست کو
نآورد از حبّ حق بر غیر رو
فَاتَّقُواْ االلهَ مَااستَطَعتُم وَاسمَعُواْ
یا عبادی وَأطِیعُواْ وَأنفِقُواْ
هست این بر نفسهاتان نیکتر
بازتان بر حق کند نزدیکتر
هر ز بخل او نفس خود دارد نگاه
رستگارند این گُره بی اشتباه
مر خدا را گر شما بدهید قرض
قرض نیکو کآن شما را گشته فرض
صدقه بدهید اعنی از صدق و خلوص
بر شما زاید کند حق زآن خصوص
هم بیامرزد شما را کردگار
کو جزاء بدهنده است و بردبار
مر جزاء بدهنده یعنی بر سپاس
بردبار اندر عقوبت های ناس
واقف از پنهان و پیدا هر کجا
تا عمل ز اخلا ص باشد یا ریا
غالب اندر امتحان ممسکان
که ادای حق واجب نکند آن
حکمران اندر ثواب و در عِقاب
منفقان و ممسکان را با حساب
حکم او باشد به حکمت بی گزاف
هم نه در حکمش تغیّر و اختلاف
اللّهم اجعلنا من المنفقین
لمرضاتک بمحمد و آله علیه السلام