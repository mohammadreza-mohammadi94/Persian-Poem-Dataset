یاد کن وقتی که در نار احتجاج
با هم ایشان می کنند از اعوجاج
پس بگویند آن ضعیفان رو به رو
در تخاصم ۤ لِلَذِینَ استَکْبَرُواْ
ما تبع بودیمتان اندر فنون
دفع نار از ما کنید آیا کنون
یا که چیزی کم کنید از این نصیب
با شما چون بودمان هر جا شکیب
سرکشان گویند أنَّا کُلٌّ فِیه
چون شما خود در عذابیم و نقیه
إنَّ االلهَ قَد حَکَمَ بَینَ الْعِبَاد
می نگردد حکم او کم یا زیاد
خازنان را می بگویند اهل نار
که شما خواهید از پروردگار
تا سبک گرداند از ما این عذاب
قدر روزی که شد از ما صبر و تاب
بر شما گویند آیا در حیات
نامدندی آن رسل با بیّنات
می بگویند آمدند آری به ما
پس شما خواهید گویند از خدا
از شما تا او نماید کم عذاب
نیست ما را بر شفاعت اذن و آب
آن دعای کافران در کل حال
نیست هرگز هیچ الاّ در ضلال
انبیا و مؤمنان را ما دهیم
نصرت اندر زندگانی بی ز بیم
هم به روزی که گواهان ایستند
نصرت از ما بهر ایشان است چند
اندر آن روزی که ندهد هیچ نفع
ظالمان را عذر ایشان بهر دفع
لعنت ایشان راست از پروردگار
هم سرای بد جحیم شعله بار
ما ز خود دادیم موسی را هدا
یعنی احکام و شرایع در ندا
هم به میراث اندر اسرائیلیان
باز ما هِشتیم تورات از نشان
بهر راه حق نمودن بهر پند
مر اولوالالباب را از چون و چند
پس تو کن صبر إنَّ وَعدَ االلهِ حَق
خواه آمرزش ز ذنبت در نسق
ذنب او یا خشم ز اقوال بد است
ذنب امّت یا که از آن مقصد است
حرف سخت مشرکان خیره چشم
گاه آوردی پیمبر را به خشم
گفت زآن رو صبر کن وز خشم خویش
خواه آمرزش ز حق از بعد و پیش
گوی تسبیحی که باشد مقترن
شام و صبح آن بر سپاس ذوالمنن