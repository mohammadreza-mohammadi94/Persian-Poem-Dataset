باشد از حق شاهی ارض و سما
قادر است او بر اعاده هر کجا
چون قیامت قائم آید مبطلون
اندر آن روزند در خسران فزون
بینی آن روز از نشان قاعده
هر گروهی را به زانو آمده
یا که آن روزند فرقه فرقه خلق
یا فراهم گشته در هم تنگ حلق
هر گروهی خوانده گردد با کتاب
وآن صحیفه است از عملها در حساب
پس جزاء داده شوید امروز هان
زآنچه کردید از عملها در جهان
این کتاب ماست کاینک هِشته اند
مر کرام الکاتبین بنوشته اند
یعنی این طومار اعمال شماست
که ز امر ما نوشته شد به راست
بر شما باشد گوَه گوید سخن
بر درستی هر چه کرده مرد و زن
خود به استنساخ اعمال شما
امر فرمودیم کردید آنچه را
پس کسان که مؤمنند ایشان به حق
کرده اند اعمال نیکو از فرق
آورد در رحمتش پروردگار
رستگاری ای بود این آشکار
وآن کسان که بر خدا کافر شدند
پس ملایکشان چنین گویند چند
بر شما نامد رسولان هر کجا
خوانده ز ایشان تا شود آیات ما
پس شما کردید اِباء بی اشتباه
فرقه ای بودید ساعی در گناه
وَإذَا قِیلَ إنَّ وَعدَ االلهِ حَق
هم قیامت نیست در وی ریب و دق
پس شما گفتید این معلوم نیست
ما قیامت را نمیدانیم چیست
نیست ما را هیچ ظنّی اندر این
جز گمانی که بود دور از یقین
ما نه از مُستَیقِنِینیم اندر آن
در شما هم بلکه داریم این گمان
بر شما هم نیست یعنی این یقین
ظنّمان در حقتان باشد چنین