یافت چون حکم حجاب از حق نزول
می بگفتند آن صحابه با رسول
حکم آباء و اقارب با زنان
چیست تا باشد به مرد و زن عیان
آمد آیت نیست جرمی بهر زن
اینکه بنمایند روی خویشتن
بر پدرها و پسرهاشان عیان
هم برادر هم برادر زادگان
هست خواهر زاده هم محرم یقین
وآن زنان مؤمنه از اهل دین
وآنچه مالک گشته اند ایشان به دست
از غلامان و کنیزان هر چه هست
لیک گویند اهل تحقیق و تمیز
حکم باشد خاص از بهر کنیز
وَاتَّقِینَ االلهَ إنَّ االلهَ کَان
بر هر آن چیزی گواه اندر نهان
میفرستد حق تعالی مر درود
بر ملایک بر نبیّ ذی عهود
هم دهید ای اهل ایمان و سداد
مر درود او را ز روی انقیاد