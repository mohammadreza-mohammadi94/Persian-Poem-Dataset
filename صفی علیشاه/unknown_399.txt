ما ندادیم آن تمکن بر شما
که به قوم عاد خود دادیم ما
گوش و چشم و قلب گرداندیمشان
تا ببینند و بیابند از نشان
چشم و گوش و قلب ز ایشان پس نداشت
باز چیزی زآنچه بر ایشان گماشت
دفع ز ایشان می نکرد اعنی عذاب
بودشان بر لغو اعضاء در ذهاب
بود بر تقلید قول و کارشان
هم به آیات خدا انکارشان
هم به گِرد آورد ایشان را عیان
آنچه می کردند استهزاء به آن
وآنچه گرداگردشان بود از قری
ما تبه کردیمشان ملک و سرای
ما به جد گردانده بودیم از رشد
اندر ایشان جمله آیت های خود
تا مگر گردند باز از کفر خویش
رو کنند از گمرهی بر دین و کیش
نصرت ایشان را نکردند از چه پس
آنکه می بگرفته بودند از هوس
دون حق بهر تقرّب بر خدا
خود اِلهان دگر محض هوی
بلکه گم گشتند ز ایشان بر شتاب
وقت محنت یعنی انزال عذاب
وین دروغی بود ز ایشان و اجتراء
آنچه می کردند بر آن افتراء
یعنی آنکه ما تقرّب سوی حق
زین بتان جوییم خود از ماخَلَق