گو بپا دارید ای مردم نماز
هم زکات فرض بدهید از نیاز
هم نمایید از پیمبر پیروی
رحم کرده مر شوید و هم قوی
می مپندار ای رسول ارجمند
کافران عاجز کنندة حق شوند
آتش ایشان راست مأوا و مصیر
بس بد است آن بازگشت و آن سریر
مؤمنان باید که رخصت در دخول
از شما خواهند بی نقص و نکول
بندگان و کودکان روزی سه بار
کودک ناگشته بالغ آشکار
وقت فجر و وقت وضع جامه ها
نیمروز اعنی پی قیلوله را
همچنین بعد از عشاء که این سه وقت
هست عورت آشکار و هِشته رخت
بعد از این سه وقت آیند ار درون
نیست جرمی بر شما و ایشان کنون
باید اعنی جمله اوقات و مقام
اذن از مولات خود خواهد غلام
مر غلام بالغ اعنی در نمود
کاذن خواهد چون کند بر وی ورود
غیر بالغ لیک دارد اختصاص
که اذن خواهد اندر این سه وقت خاص
بر شما باشند زیرا در طواف
بعض بر بعض این نباشد پس خلاف
خود ممالیکند یعنی روز و شب
مر موالی را به خدمت در طلب
گر همیشه اذن خواهند از نهج
آید اندر کارشان عُسر و حرج
همچنین آیات را سازد عیان
حق که دانا و حکیم است از بیان