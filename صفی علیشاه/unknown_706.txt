ما بگرداندیمت ای داوود هین
در امور حق خلیفه بر زمین
حکم بین مردمان پس کن به حق
نی هوی را باش تابع در نسق
زآن تو را گمراه سازد نفس دون
وز ره حق داردت باز از فسون
آن کسان کز راه حق گمره شدند
هستشان از حق عذابی سخت چند
زآنکه شد فرموششان روز شمار
ور نه بُدشان بر خلاف نفس کار
نافریدیم این سماء و این زمین
وآنچه باشد بینشان باطل یقین
اینکه بی حاصل کنند آن را گمان
هست ظنّ آنکه کافر شد بدان
ویل آن کس را ز آتش که شنید
قول حق پس گشت کافر نگروید
ما بگردانیم آیا آن کسان
کاهل ایمانند و از شایستگان
چون تبه کاران ارض اندر ثواب
متقین را یا چو فجار از حساب
ما فرستادیم سویت این چنین
خود کتابی بس مبارک بس متین
تا در آیاتش کنند اندیشه چند
هم اولوالالباب از آن گیرند پند