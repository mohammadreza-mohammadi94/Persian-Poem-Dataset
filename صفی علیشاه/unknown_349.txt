ساعتی کآن بی گمان یابد وقوع
هم وقوعش شد سزاوار از شیوع
چیست آن ساعت، تو را دانا چه ساخت
تا چه چیز است آن به هنگام شناخت
هست آن ساعت قیامت بی گمان
حاقه می باشد یک از اسمای آن
کرد مر تکذیب آن عاد و ثمود
ساعت کوبنده را از آنچه بود
خرد سازد، بشکند، کوبد به هم
این زمین و آسمان را نیم دم
فاهلکوا بالطاغیه اما ثمود
پس ز باد اما هلاک عاد بود
باد سختی که گذشته بُد ز حد
حق مسلط ساخت بر عاد از مدد
هفت شب آن باد پر آشوب و سوز
بر توالی می وزید و هشت روز
باشد استیصال یا قصد از حُسُوم
شد مر ایشان را مسلط از رسوم
پس تو دیدی گر بُدی حاضر هلاک
مرده و افتاده ایشان را به خاک
گوییا بودند تن های نخیل
بر زمین آن جسمهای بس ثقیل
که بود پوسیده و خالی میان
اوفتد از باد تندی در زمان
بینی آیا زآن گروه از هر کجا
هیچ نفسی را تو باقی یا بپا
آمد آن فرعون و پیش از وی دگر
اهل دهها که شد آن زیر و زبر
قوم لوط اعنی که شرک اندر خدا
بودشان وز شرک افزون بس خطا
گشت عاصی پس هر آن قومی ز پیش
بر فرستاده رسول رب خویش
پس خدا بگرفتشان اندر نمون
کآن گرفتن بود در شدت فزون
ما به هنگامی که طغیان کرد آب
حملتان کردیم در فُلک از شتاب
ما بگردانیم پندی ز انتباه
گوش واعی دارد آن را تا نگاه
پس دمیده چون شود در صور دم
یک دمیدن کوست نفخۀ صعقه هم
ارضها و کوه ها از جای زآن
می شود برداشته اندر زمان
خوار و بشکسته شود ارض و جبال
پس به یک بشکستن اندر اختلال