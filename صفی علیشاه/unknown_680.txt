پس بود یک سان بر آنها ای همیم
گر دهی یا ندهی ایشان را تو بیم
هیچ بر آیات ایشان نگروند
نه ز انذار و نه از گفتار و پند
غیر از این نبود که بیم از بهر اوست
که ز قرآن پیروی او را نکوست
هم بترسید در نهان بی گفتگو
از خدای پاک بخشاینده او
پس بشارت ده به آمرزش ورا
هم ثواب خالص از شوب ریا
مردگان را زنده گردانیم ما
یا قلوب مرده را در سینه ها
نَکْتُبُ مَاقَدمُواْ وَ آثَارَهُم
در طریق حق بدون اُشتلم
آنچه بفرستادهاند اعنی که پیش
از عملهای نکو کم یا که بیش
هم نوشته می شود هر گامشان
که بود در منهج اسلامشان
هر چه را از نیک و بد بنوشته ایم
در کتاب روشنی که هِشته ایم
یعنی اندر لوح محفوظ مبین
کاندر آن ثبت است هر چیزی یقین