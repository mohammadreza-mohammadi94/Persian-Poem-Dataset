همچنین کردند تکذیب شعیب
اهل اَیکه وز پیمبرها ز ریب
چون به ایش ان گفت او آیا شما
می نپرهیزید مانا از خدا
من رسولی بس امینم از وجوه
فَاتَّقُواْ االلهَ وَأطِیعُون ای گروه
از شما مزدی نخواهم در سؤال
نیست مزدم جز ز رب ذوالجلال
بر تمام آرید وزن چیزها
کم نپیمایید وزن کیل را
وزن باید کرد با میزان راست
کم نسازید از حق کس ، گر بجاست
می مجویید از تباهی در زمین
تا شما باشید هیچ از مفسدین
برحذر باشید زآن کو آفرید
مر شما و قوم پیشین را پدید
غیر از این نبود بگفتند آنکه تو
سحر کرده گشته ای بی گفتگو
نیستی تو مثل ما جز آدمی
کاذبت البته دانیم این همی
ز آسمان افکن به ما پس پاره ای
هستی ار تو راستگ و بر چاره ای
گفت ربّم بر هر آنچه می کنید
هست داناتر ز اندک یا مزید
پس به تکذیب آمدندش پس گرفت
مر عذاب یوم ظُلّه بس شگفت
سایبان آتش اعنی روز بیم
وآن عذابی بود پر هول و عظیم
اندر این باشد علامات از وجوه
غیر مؤمن بود اک ثر زآن گروه
هست ربّت او عزیز و هم رحیم
خلق را تا زو بود امید و بیم