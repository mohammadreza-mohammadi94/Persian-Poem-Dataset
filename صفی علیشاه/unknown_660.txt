این نعیم آیا بُد است اندر نزول
یا درخت شوم زقوم از حصول
ما بگرداندیم آن را امتحان
بهر استمکارگان اندر جهان
آن شجر در بیخ دوزخ رسته است
هر ستمگر بهر خویش آن جسته است
میوه اش یا خوشه هایش گوییا
هست سرهای شیاطین در لقا
در عرب باشد درختی کش ثمر
بس کریه است و قبیح اندر نظر
اندر اعراب آن درخت از مستمر
هست بر رأس الشیاطین مشتهر
زآن سبب پروردگار لم یزل
زد بر آن زقوم دوزخ را مثل
أهلُهَا فَإنَّهُم لَأکِلُون
کُلُّهُم فَمَالِؤنَ مِنْهَا الْبُطُون
پس مر ا یشان را بر آن آمیختن
ز آب گرم دوزخ است اندر زمن
پس ز بعد از صرف زقوم و حمیم
هست مر برگشتشان سوی جحیم
این است زآن کآبائشان را یافتند
ضال و بر آثارشان بشتافتند
پیش از ایشان اکثر از پیشینیان
خود شدند ایشان به گمراهی نشان
ما فرستادیم بر وجه یقین
ز انبیاء اندر میانشان منذرین
پس نگر تا بوده چون انجام کار
منذرین را از عذاب کردگار
جز عباد االله مخلص بالیقین
پاک گشته گشتگان از شرک و کین