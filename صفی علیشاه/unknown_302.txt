پس نیاورد آدمی یعنی عدی
بر پیمبر یا به قرآن از بدی
هم دگر نگذاشت از واجب نماز
لیک بر تکذیب از حق گشت باز
سوی اهلش رفت پس از رهگذار
با خرامیدن ز روی افتخار
پس تو را ای کافر دشمن سزاست
در جهان، قهر و هلاکت کز خداست
پس سزاوار است رنج از بعد موت
هول حشرت پس سزد وآن نیست فوت
پس سزاوارت به غایت دوزخ است
هر کجا تا دوزخت بند و فخ است
آدمی پندارد آیا که شود
وانهاده مُهمل این کی می بود
قطرة آبی نبود آیا که او
از منی کاندر رحم ریزد فرو
بسته خونی بُد پس بدو تقدیر کرد
پس زمانی بهر او خلاّق فرد
آفرید اندر رحم یا عضوهاش
راست پس فرمود هر عضوی به جاش
پس بگرداند از منی یا ز آدمی
خود دو صنف از ماده و نر او همی
پس توانا نیست آیا که حیات
بخشد او بر مردگان بعد از ممات
قادر است البته ذات لم یزل
بر اعاده در مجازات عمل