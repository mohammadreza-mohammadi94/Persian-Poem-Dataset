مؤمنان آیا که چون یار خلیل
در تجارت بر شما گردم دلیل
کآن رهاند مر شما را از هلاک
وز جحیم و از عذاب دردناک
بر خدا و بر رسولش بگروید
بر جهاد کافران یکدل شوید
در ره حق وز پی اعلان دین
مال و جان را سهل دانید اندر این
این شما را بهتر است ار آگهید
چون تن افتد بر سپهر جان مهید
حق بیامرزد خطیئات شما
واندر آرد در بهشت پر نوا
که ز زیرش جوی ها باشد روان
جمله مسکنهای پاکیزه نشان
اندر آن جنّات عدن پر نعیم
اهل غفران راست این فوزی عظیم
نعمتی دیگر که آن دارید دوست
غیر از آنچه در بهشت از فضل اوست
از حق است آن نصرت و فتحی قریب
فتح مکه وآن بود امری عجیب
ای پیمبر (ص) مژده ده بر مؤمنان
که رسد این هر دو نعمت بی گمان