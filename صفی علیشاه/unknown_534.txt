یاد کن روزی که آید در ندا
بتپرستان را بگوید پس خدا
در کجا باشند انبازان من
که گمان کردید انباز آن زمن
هم برون آریم از هر امتی
ما گواهان از برای حجتی
حاضر آریم انبیاء را آن همه
بر گواهی یعنی اندر محکمه
تا دهند ایشان گواهی در مقام
مشرکان را بر ضلال و بر ظلام
پس بگوییم آنچه می پنداشتید
آورید ار حجتی زآن داشتید
چیست برگویید برهان شما
که پرستیدید چیزی جز خدا
پس بدانید اینکه حق بهر خداست
در عبادت یا حجج یا قول راست
گم شود ز ایشان در آن دم از یقین
زآنچه بر می بافتند از کذب و کین