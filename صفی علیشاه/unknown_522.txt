پس فرستادیم موسی را دگر
با برادرش اوست هارون پی سپر
با عصا و معجزات روشنی
حجتی ظاهر بُد آن بر هر تنی
سوی فرعون و ملأ با دل خوشی
کبر پس کردند از گردن کشی
پس بگفتند آوریم آیا که ما
بر دو تن ایمان چو خود در اقتضا
وآنگهی که قوم ایشان بنده اند
جمله ما را هم بر آن زیبنده اند
پس بگفتند این دروغ است از یقین
زآنکه بودند آن گروه از مهلکین
هم دگر دادیم موسی را کتاب
راه تا یابند قومش بر صواب
ابن مریم را بگردانیم هم
آیتی با اُمّ او اندر اُمم
در بلندی بازشان دادیم جای
سوی بیت المقدس از کل بنای
بس رفیع است آن مکان اندر زمین
رَبوةٍ ذَاتِ قَرَارٍ وَ مَعِین