مر یهودان بر نصاری دق زنند
نیستشان چیزی دم از ناحق زنند
هم نصاری بر یهود آرند رد
کز خدا دورند و گمراه از رشد
هر دو را هم بر کتاب است انتساب
وین بود ظاهر ز یتْلُونَ الْکِتاب
همچنین گفتند آن بی دانشان
مثل ایشان گفت های بد نشان
پس خدا مابینشان باشد حکم
در قیامت ز اختلاف بیش و کم
در قیام مهدی کامل شئون
رفع گردد اختلاف این قرون
اختلاف مشرکین و اهل کتاب
کز ظهور وحدتند اندر حجاب
رفع از هر فرقه گردد مو به مو
چون نماید وحدت ذاتیّه رو