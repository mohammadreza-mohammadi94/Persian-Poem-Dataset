روزی از مرغان تفحص کرد بیش
دید هدهد نیست اندر جای خویش
پس سلیمان گفت چبود مر مرا
که نبینم هیچ هدهد را به جا
هست یا از غائبان او را عذاب
کرد خواهم من عذابی بی حساب
سازم از جفتش جدا اندر قفس
حبس با ضدش نمایم باز پس
بکشمش یا بهر عبرت در زمن
یا که آرد حجتی روشن به من
پس درنگ او کرد اندک ، نی بعید
چونکه آمد وآن چنان تهدید دید
با سلیمان گفت أحَطتُ لَم تُحِطْ
دیدم آنچه تو ندیدی منضبط
آمدم سویت ز شهری کآن سباست
با نَبَأ یعنی که اخباری به راست