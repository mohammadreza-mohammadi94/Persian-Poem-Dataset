ای محمّد(ص) بندگانم را بگو
یَا عِبَادِی الَّذِینَ أسرَفُواْ
بر نفوس خود به عصیان مزید
نی شوید از رحمت حق نا امید
گو بیامرزد گناهان را تمام
چون غفور است و رحیم او بر انام
باز سوی رب خود گردید شاد
هم نمایید امر او را انقیاد
پیش از آن کآید شما را مر عذاب
هم نه یاری داده گردید از نصاب
پیروی آرید هم در فایده
زآنچه بهتر بر شما نازل شده
از خداوند شما اندر عیان
پیش از آن کآید عذابی ناگهان
هم شما باشید از آن بی خبر
زآن کراهت تا نگوید یک نفر
ای ندامت بر من از افراط و دق
یعنی از تقصیر من در جنب حق
جنب حق را در ولایت رو بجو
پس مکن تقصیر اندر جنب او
تا که از حسرت نگویی یا عبوس
من به دنیا بودم از اهل فسوس
می نمودم یعنی استهزاء و دق
بر کتاب و بر رسول و امر حق
یا که گوید ره نمود ار حق مرا
بودم از پرهیزکاران بیخطا
یا که گوید باز اگر گشتیم یقین
بودمی در بازگشت از محسنین
یعنی اندر وقت رؤیت بر عذاب
أنَّ لو کرّه بگوید بر شتاب