این ندانستند آیا که خدا
آفرید از قدرت این ارض و سما
هم نشد زین آفریدن در تعب
هم نگشت از حفظ اشیاء مانده رب
شرح این در آیة الکرسی عیان
گفته ام با دقت ار خواهی بخوان
هست بر احیاء موتی قادر او
بل به هر چیزی توانا بی غلو
یاد کن روزی که اهل کفر چند
خود به دوزخ عرضه کرده می شوند
پس ملایکشان بگویند این عذاب
نیست آیا بر شما حق و صواب
می بگویند آری این حق است و راست
حق آن کو فاش و پنهان رب ماست
پس موکل گوید او ذُوقُواْ الْعَذَاب
زآنچه پوشاندید حق را در حجاب
صبر کن پس همچنان کاندر سبل
صبر کردند آن اولوالعزم از رسل
هم مکن تعجیل ای کامل نصاب
بهر نفی مشرکین یا بر عذاب
گوییا روزی که بینند این گروه
آنچه وعده داده گشتند از وجوه
می نکردستند در دنیا درنگ
جز که یک ساعت خود از یک روز تنگ
این بلاغی بود پس آیا تباه
می شود جز فاسق گم کرده راه