پس هر آن کو بست چشم عقل و دید
کرد تبدیل آنچه از موصی شنید
این گنه باشد بر آنها کز دغل
می نمایند آن وصیّت را بدل
نیست هیچ از بهر موصی اثم و بیم
حق به قول او سمیع است و علیم
وآنکه او ترسد ز موصی بر گناه
یا به میلی کآن بود بر اشتباه
یا نداند آن وصیّت را به حق
پس به حق گرداند از باطل ورق
بر رضای وارث از روی سداد
صلح بدهد بی نشان دور از فساد
نیست هیچ از بهر او جرم و قصور
حق در اصلاحش رحیم است و غفور
مصلحان را حق دهد پاداش نیک
گر نباشد در ستم با کس شریک