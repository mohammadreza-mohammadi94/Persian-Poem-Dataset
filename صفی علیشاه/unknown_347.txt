آنکه ما کردیم قصد آسمان
تا نماییم استراق سمع از آن
یافتیم از پاسبانان شدید
آسمان را پُر که می آمد پدید
وز شُهُب و اجسام ناری که ملک
منع دیوان زآن نمایند از فلک
ما بُدیم آنکه نشستیم از سما
در نشیمن های عالی هر کجا
بهر سمع اعنی خبرها یک به یک
گوش می کردیم اقوال ملک
این زمان از جنّیان هر کس طلب
می کند اخبار، بس باشد عجب
یابد او استارة آتش فشان
کش کند منع از صعود آسمان
ما نمی دانیم زین آیا به فرض
خواسته شد مر بدی بر اهل ارض
یعنی از اینکه ملایک منع ما
می نمایند از صعود اندر سما
یا اراده کرده مر پروردگار
رشد و خیری بهر ایشان زین قرار
چون ز ما شایستگان هستند بیش
که به نیکویی و خیراتند پیش
هم ز ما باشند قومی پست تر
زآن کسان که صالحند و نیک فر
یا که غیر صالحان یعنی بدان
مقتصد یا در میان این و آن
راههای ما بود از یکدگر
منقطع چون آنکه باشد در بشر
راههای مختلف داریم ما
نی که بر یک راه و رفتاریم ما
این بدانستیم بر وجه یقین
حق ز ما عاجز نگردد در زمین
هم نه ما عاجز کنیم او را از آن
که گریزیم از کنار آسمان
گر کند بر ما ار ادة امری او
کی ز فرمانش توان بر تافت رو
جنّیان را اعتقاد این است و حال
که بود غالب بر ایشان ذوالجلال
چونکه قرآن را شنیدیم از طلب
کآن هدایت راست از هر ره سبب
ما به آن می بگرویدیم از تمام
یا به او کز وی شنیدیم آن کلام
پس هر آن کس بگرود بر رب خود
پس نترسد او ز نقص و رهق و بد
بعضی از ما مسلمند و معتمد
بعضی از ما هم ستمکاران به خود
پس هر آن بر امر حق گردن نهاد
کرده اند آن قوم پس قصد رشاد
وآنکه بیرون رفتگانند از طریق
هیزمند اندر جهنم آن فریق
وحی کرده بر من این گشته دگر
این است شأن و قصه از حکم و خبر