پس کنید ار توبه و گردید باز
از اذیت بر نبی و افشای راز
یافت گشته است آنچه از وجه طلب
موجب توبه است بر ترک ادب
وآنچه گردیده است دلهای شما
ز امر واجب کوست حفظ رازها
ور شما هم پشت کردید ای دو زن
خود بر آزار رسول ممتحن
پس خدا او راست مولی و معین
جبرئیل و صالحی از مؤمنین
بعد حق یعنی که او را یاور است
جبرئیل و پشت و عونش حیدر (ع) است
فرقتینند اندر این بر یکدلی
که بود خود صالح المؤمن علی (ع)
شاید آن پروردگار اندر سیاق
گر زنان را مصطفی(ص) گوید طلاق
بدهد او را در عوض خالی ز شرّ
مر زنانی از شما شایسته تر
مسلمات و مؤمنات و تائبات
عابدات و سائحات و ثیبّات
دختران با حجاب شرمناک
همچنین کز معصیت باشند پاک
مؤمنان دارید نفس خود نگاه
و اهل خود را ز آتشی پر دود و آه
مردمان کز تاب آن سوزنده اند
هم حجاره بر وی افروزنده اند
واندر آن آتش بوند افرشتگان
بس غلاظ و بس شداد اندر عیان
هیچ عصیان ناورند ایشان کجا
زآنچه فرموده است ایشان را خدا
می کنند آن را که مأمور از حقند
در عذاب آنکه بس دور از حقند
ای کسانی که شما کافر شدید
ناورید امروز عذر اینسان شدید
غیر از این نبود جزاء داده شوید
آنچه را کاندر عمل آورده اید