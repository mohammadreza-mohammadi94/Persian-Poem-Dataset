هم به تحقیق آنکه ما را خواند نوح
پس نمودیمش اجابت بالوضوح
کی ست پس نِعمَ الْمُجِیبُون جز خدا
او و اهلش را رهاندیم از بلا
هم بگرداندیم فرزندانش هان
از پس طوفان ز باقی ماندگان
هم بر او هِشتیم بر روی زمین
ذکر نیکو در میان آخرین
در میان اهل عالم در فتوح
بس سلام است و درود از بهر نوح
همچنین بدهیم نیکان را جزا
از عباد مؤمنین است او ز ما
رست او ز ایمان کامل از عذاب
غرق کردیم آن دگرها پس در آب
باشد ابراهیم از اتباع نوح
پیروی زو داشت اندر عقل و روح