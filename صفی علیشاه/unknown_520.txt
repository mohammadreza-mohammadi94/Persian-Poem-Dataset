شاق نبود هیچ تکلیفی ز ما
لَا نُکَلِّفُ نَفساً إلَّا وُسعَهَا
نزد ما باشد کتابی در شئون
یَنْطِقُ بِالْحَقِّ وَهُم لَا یُظْلَمُون
بلکه دلهاشان از این با شدتی
هست اندر غفلتی و حیرتی
غیر از ایشان باشد اعمالی نژند
غیر شرک اعنی که باشد ناپسند
میکنند اعمال ناپاک و پلید
بر علاوة شرک فُساق عنید
تا به هنگام معیّن در عِقاب
إذَآ أخَذْنَا مُتْرَفِیهِم بِالْعَذَاب
آنکه ایشان می کنند از حد فزون
استغاثه پس إذَاهُم یَجأرُون
نی کنید افغان که یاری کرده هیچ
نی شوید از ما شما اندر بسیج
بود آیت های قرآن که ز ما
خوانده می شد هر زمانی بر شما
پس شما بر قهقری بودید آن
که همی گشتید بر اِعقابتان
می نمودید اعنی از آن اعتراض
داشتید از استماعش انقباض
سرکشان بودید و در شب، در حرم
ذکر پیغمبر چه میشد دم به دم
می نمودید از بدی او را به یاد
بودتان اعراض زآن سلطان راد
می نکردید ایچ آیا در کلام
یعنی این قرآن تدبّر در مقام
یا بِدیشان آمد آنچه در یقین
بر پدرهاشان نیامد پیش از این
یا که هیچ آیا رسول خویش را
باز بر نشناخت ندی از عمی
تا کنند انکارش از بی معرفت
بلکه بشناسندش از رسم و صفت
یا که می گفتند آیا که رسید
جن به وی یعنی جنونی بر مزید
بلکه آمدشان به حق پیغمبری
کَارِهُون بودند حق را اکثری
تابع ار گشتی حق از اهوائشان
بر تبه گشت این زمین و آسمان
واندر آنها هر که هست از ذی عقول
نیست یعنی میلشان جز بر فضول
بل کتابی بازشان دادیم چند
تا که باشد بهر ایشان وعظ و پند
پس خود ایشان روی گردانند از آن
یعنی از ذکری که آمد در بیان
خواهی آیا مزد دعوت زین گروه
یا طمع داری به چیزی از وجوه
پس بود مزد تو از پروردگار
مزد او بهتر ز خلق روزگار
بر خلایق اوست خیر الرازقین
که دهد هم حلق و هم رزق از یقین