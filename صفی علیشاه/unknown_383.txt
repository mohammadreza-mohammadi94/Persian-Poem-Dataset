هم فرستادیم آبی ز آسمان
بس مبارک پس برویاندیم از آن
بوستانها پر ز میوه نو به نو
دانه ها که می کنند آن را درو
چون برنج و گندم و جو از نبات
وز درختان با ز نَّخْلَ باسِقَات
آن همه یعنی بلند و باردار
برهم و پیچیده گلهاشان به بار
جمله رویاندیم اینها از زمین
بندگان را تا بود رزق این چنین
زنده کردیم ارض مرده بالعیان
همچنین باشد خروج مردگان
پیش از این کردند هم تکذیب بس
قوم نوح از انبیاء و اصحاب رَس
هم ثمود و عاد و فرعون از سقوط
و اهل ایکه همچنین اخوان لوط
هم گروه تُبع این مردم ز کل
هر زمان کردند تکذیب رسل
مانده از خلق نخست آیا شدیم
تا شویم از خلق ثانی چون قدیم
بلکه ایشان در شکند از خلق نو
جانشان در علم ما باشد گرو
خلق کردیم آدمی را تو به تو
نَعلَمُ وَ مَا تُوَسوِسُ نَفسُهُ
می بدانیم آنچه نفسش می کند
وسوسه از حسن و قبح و نیک و بد
از رگ و جان ما به انسان اقربیم
بر وی آگه تر ز وی، روز و شبیم