وآنکه توبه کرد و شد بستوده کار
پس بگردد باز سوی کردگار
بازگشتی باشدش بس نکو
بر جزای توبه ای کآورد او
وآن کسان که بر گواهیِ دروغ
حاضر ایشان می نکردند از فروغ
چونکه بر لغو آن جماعت بگذرند
حاصل از مرّوا کراما می‌برند
بگذرند اعنی بدان سان که کریم
بگذرد بر جمع ارذال لئیم
وآن کسان که یاد کرده چون شوند
مر به آیتهای رب از روی پند
لم یخرونی فتند اعنی برو
همچو کوران و کران در جستجو
وآنکه می گویند ای پروردگار
از زنان ما را ببخش اولاد و یار
تا بوند آن روشنیِ چشم ما
سازمان بر متقین هم پیشوا
آن گُره پاداش داده می شوند
غرفه را از صبر چون آن سو روند
یعنی از پاداش صبر اندر سرشت
غرفه ها یابند عالی در بهشت
هم عطاء داده شوند ایشان تمام
سوی جنّت بر تحیّت بر سلام
جاودانند اندر آن نیکو غُرَف
از مقرّ و از مقام اندر شرف
گو نهد ربّم چه وزنی بر شما
گر نباشد طاعتِ او یا دعا
یعنی ار او را بنپرستید باز
نیست قدری هیچتان در امتیاز
پس شما کردید تکذیب از گزند
بر شما کردیم آنچه از دین پسند
زود پس باشد که گردد در جزا
آن ملازم یا که لازم بر شما