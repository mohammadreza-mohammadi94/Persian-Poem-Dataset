می بدانید اینکه حق بی حرف و صوت
زنده سازد ارض را از بعد موت
روشن آیتهای خود کردیم چند
تا شما گردید شاید عقلمند
مرد تصدیق آورنده بر خدا
هم زنی کو راست تصدیق از ولا
وام بر حق داده اند از مال خویش
وام نیکو اجر ایشان است بیش
زاید از حقشان شود مال و نعیم
در دو دنیا وَ لَهُم أجرٌ کَرِیم
وآن کسان که بگرویدند از یقین
بر خدا و بر رسول از متقین
شک نیاوردند در اخبارشان
هم در احکام و کتاب و کارشان
آن گُره باشند صدّیقان به وُد
هم شهیدان جمله نزد رب خود
بهر ایشان است اجر و نورشان
مثل آنچه بوده آن منظورشان
وآنکه کافر گشت و بر آیات ما
کرده تکذیب و نمود آن را اِبا
آن گروه باشند اصحاب جحیم
در عذاب و آتش دوزخ مقیم