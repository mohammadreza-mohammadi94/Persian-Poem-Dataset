ساعت واقع شونده پس وقوع
یابد آن روز و پذیرد هم شیوع
پس شکافد اندر آن روز آسمان
از مَجرّه سست و آید در عیان
هم ملک باشند اطراف فلک
اندر آن روزی که در وی نیست شک
فوق ایشان عرش ربّت را کنند
حمل هشت افرشته و از جا بلند
عرض کرده می شوید آن روز هم
بر حساب و بر سئوال ذوالکرم
می نماند هیچ مخفی بر خدا
اندر آن روز از سرائر از شما
داده پس آن را که گردد وآن بجاست
نامۀ کردار او بر دست راست
پس بگوید نامۀ کردار من
می بگیرید و بخوانید از علن
من یقین بودم به دنیا بی فسون
که حساب خویش را بینم کنون
پس بود آن کس به عیش دلپسند
در بهشتی کوست عالی و ارجمند
میوه های آن بود نزدیک بس
زآن خورید و هم بیاشامید پس
بر شما خوب و گوارا باشد آن
اکل و آشامیدنی دور از زیان
زآن سبب کز پیش بفرستاده اید
اندر ایّام گذشته از امید
وآنکه آید نامۀ او بر شِمال
پس بگوید این نشد کاش از ملال
نامه ام یعنی ندادندی به دست
هم ندانستم حسابم آنچه هست
کاش بودی حاکم من در مجاز
موت دائم تا نگشتم زنده باز
می نکردی رفع از من این عذاب
مال من که جمع کردم بی حساب
من شدم نابود و سلطانیِ من
کم شد از من، خوار گشتم این زمن
بر زبانیه رسد پس حکم کل
که بگیرید و ببندیدش به غُل
پس در آریدش به آتش مو کشان
تا در آتش سوزدش نام و نشان
پس به زنجیری در آریدش به نار
ذرع آن، هفتاد ذرع اندر قرار
زآنکه ایمان او نیاوردی هگرز
بر خداوند عظیم از سوء طرز