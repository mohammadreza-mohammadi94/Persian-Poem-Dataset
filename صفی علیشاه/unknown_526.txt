وحی پس کردیم سویش که بساز
فُلک را با حفظ ما وز وحی باز
می کنیم اعنی به هر کارش مدد
ما تو را از روی وحی معتمد
پس چو آید امر ما اندر ظهور
آب بر جوشد به ناگاه از تنور
وقت طوفان است در کشتی در آر
پس ز هر صنفی دو زوج اندر شمار
ماده و نر از هر آن حیوان که هست
آور اندر فُلک در بالا و پست
و اهل خود را هم جز آن کو بر شتاب
جسته پیشی قول حقش بر عذاب
هم مکن بر من خطاب اندر دعات
اندر استمکارگان بهر نجات
زآنکه ایشانند از مستغفرین
نیستشان ره بر خلاص آنها یقین
پس چو در کشتی نشینی ز استوا
وآنکه باشد با تو گو حمد خدا
آنکه برهانیدمان ز اهل ستم
گو فرود آرم خدایا باز هم
مر فرود آوردنی اندر زمین
پس مبارک وَ أنْتَ خَیرُ الْمُنْزِلِین
اندر این است آیت و باشیم ما
بر ستمکاران رساننده بلا
خلق پس کردیم بعد از آن کسان
قوم دیگر ز آزمون بر جایشان