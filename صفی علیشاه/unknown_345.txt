می نکردی هیچ تحریص این گدا
مردمان را بر طعام بینوا
نیست پس او را هم امروز این مقام
حامی و خویشی نه چیزی از طعام
جز که از زردابۀ اهل جحیم
نیخورند آن جز گنهکاران به بیم
وآن ندامتهاست از اعمال زشت
در جحیم نفس و طبع بد سرشت
پس خورم سوگند بر آنچه شما
می ببینید و نبینید آنچه را
اینکه قرآن است اندر ذکر و پند
از رسولی بس کریم و ارجمند
که به عنوان رسالت از خدا
خواند آن را بر خلایق برملا
نیست قرآن قول شاعر بی شکی
لیک تصدیقش نمایند اندکی
هم نه زآنکه از مغیبات او خبر
می دهد، یابند کم لیک این دگر
یا تذکر اندکی را هست زین
که نباشد این مقال کاهنین
بل ز ربّ العالمین بر مصطفی (ص)
شد فرستاده بدون افتری
ور که بر ما افتراء بندد رسول
بعضی اقوال آنکه دور است از عقول
ما بگیریمش همانا دست راست
پس ببرّیمش رگ دل کآن سزاست
از شما پس نیست یک تن تا از او
مانع از کشتن شود از هیچ سو
جمله یعنی عاجزید از انس و جان
کاری ار خواهد خدا از منع آن
هست قرآن پند بهر متقین
منتفع زآن می شوند ایشان یقین
ما بدانیم اینکه بعضی از شما
هست قرآن را مکذب در خفا
هست قرآن یا که تکذیبش عیان
باعثحسرت ز بهر کافران
هم به تحقیق، آنکه از پروردگار
هست قرآن، حق و صدق و استوار
پس نما تسبیح بر نام خدا
کو بزرگ است از سپاس ماسوی
یعنی از وصفی که بر وی نارواست
کن تو تنزیهش که از عبد این سزاست
منتقل یعنی به قدس ذات باش
اندر این فکر اغلب از اوقات باش