قصۀ قارون کنون آمد به پیش
بود او ابن عمّ موسی یا که خویش
پس بر ایشان خواست جوید برتری
در فساد او بود همچون سامری
ما عطاء کردیم بر او بس ز گنج
که بُد از حمل مفاتیحش به رنج
صاحبان قوّت از حمل کلید
رنج می بردند بس بود آن مزید
یاد کن گفتند چون قومش ز پند
که مشو مغرور و شاد از مال چند
حق فرحناکان ندارد هیچ دوست
زآنکه غافل هر فرحناکی از اوست
می بجو در آنچه حق کردت عطاء
تو سرای آخرت را بی خطاء
بهرة خود را فراموش از جهان
هم مکن از تندرستی و توان
کن تو نیکی بر عباد آنسان که حق
بر تو نیکی کرد بیخوف و غلق
هم تبهکاری مجوی اندر زمین
إنَّ الله لَایُحِب الْمُفسِدِین