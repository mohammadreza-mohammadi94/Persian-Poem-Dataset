حق بگوید بلکه آیاتم به تو
آمد و کردی تو تکذیب از عتو
سرکشی کردی بُدی از کافرین
عقل و دین دادی گرفتی کفر و کین
بینی آنان را به روز رستخیز
که دروغی بر خدا بستند نیز
رو سیاه آیا نباشد پس به گاه
دوزخ آن گردنکشان را جایگاه
حق رهاند متقین را از تعب
از اطاعت که به فوز است آن سبب
نه رسدشان سوء حالی در یقین
نه ز فقدانی شوند اندوهگین
آفرینندة هر آن چیزی خداست
هم نگهبان او به هر چیزی بجاست
هم مقالید سماوات و زمین
باشد او را وین بود بس مستبین
وآنکه کافر شد به آیات خدا
آن گروهند از زیانکاران به جا
گو به جز حق امر آیا می کنید
تا پرستم ای به جهل خود مرید
وحی ما کر دیم در احکام خویش
سوی تو و آنانکه بودند از تو پیش
آوری گر شرک، اعمال تو بس
جملگی باطل شود از پیش و پس
وز زیانکاران تو باشی بی سخن
وین ا ست بر امّت خطاب از ذوال منن
بل خدا را کن پرستش باش هم
از سپاس آرندگان اندر نعم
می نکردند ایچ تعظیم خدا
قدرِ قدر و قدر تعظمش بجا
آنچه بود اعنی سزای عظمتش
بل سزای اندکی از عزّ تش
این زمین استش به قبضۀ اقتدار
در قیامت وین سپهر اندر مدار
هست پیچیده شده با رفعتش
در کف تقدیر و پنجۀ قدرتش
ذات او پاک و بلند است از یقین
زآنچه شرک آرند بر وی مشرکین