فرقه ای دیگر نه بر رسم وفاق
دعوی ایمان نمایند از نفاق
در خدیعت با خدا و اهل اللّهند
ره به خود رایی روند و گمرهند
خدعه با حق کردن از بی دانشی است
آن تخادع جز به نفس خویش نیست
خدعه با حق غیر ابله کی کند
روز آخر، خورده ها را قی کند
هستشان در دل مرضها از غرض
زآن حق افزاید در آن دلها مرض
بر مرضهای نهان لایشعرند
بر عذابی سخت زآن رو در خورند
آنچه را تکذیب اندر دل کنند
این عذاب از بهر آن حاصل کنند