هم به تحقیق آنکه ما کردیم وصل
بهر ایشان قول را از فرع و اصل
یعنی آیت های قرآن مبین
ما فرستادیم پی در پی یقین
تا از آن گیرند شاید هیچ پند
وز ضلالتهای خود مانا رهند
آن کسان که پیش از این قرآن، کتاب
ما به ایشان داده ایم از انتساب
بگروند ایشان به قرآن بی خلاف
در حقایق می نبینند اختلاف
خوانده قرآن چونکه بر ایشان شود
گوید آمَنَّا بِهِ هر کس بود
آمده از رب ما بر صدق و حق
پیش از این هِشتیم گردن بی غلق
آن گُره را داده خواهد شد دو بار
اجر ایشان زآن شکیب بی شمار
صبر یعنی آنچه کردند از یقین
بی تکلف بر دو پیغمبر، دو دین
پیش از این بودند بر دین مسیح
نک به احمد (ص) بگرویدند از صریح
واندر این هر دو نمودند اجتهاد
بر خدا و بر رسولان اعتماد
دفع ایشان بر نکویی می کنند
سیّئات و زشتی خود در پسند
وآنچه روزی داده ایم از بیش و کم
ما بر ایشان، می کنند انفاق هم
چون شنیدند آن جماعت لغو را
زآن بگرداندند رو در ابتدا
کار ما گفتند راجع سوی ماست
بر شما راجع هم اعمال شماست
بر شما باشد سلام از ما نه لغو
بر سز ای لغوتان از روی سهو
صحبت جاهل نمی چوییم ما
ره نه بر نفس و هوی پوییم ما