چون رسند اطفالتان بر احتلام
اذن پس باید که خواهند این است عام
همچو آنکه گشت بالغ پیش از آن
حق کند آیات خود روشن چنان
کو بود دانا به حال و راستکار
حکم از دانش کند بر استوار
وآن زنان که قاعد و آزاده اند
گشته پیر و از نکاح افتاده اند
نیستشان یعنی امید از شوهری
تا برند از عمر در پیری بری
پس بر ایشان نیست جرمی گر نهند
مر ثیاب خویش کز کلفت رهند
لیک در حالی که نی ظاهر کنند
موضع زینت که آن نبود پسند
عفت ار جویند لیکن بهتر است
کآن زن پیر و جوان را درخور است
بشنود حق زآنچه با مردان سخن
می کنند ایشان و داند مکر زن
آگه است اعنی ز اسرار نهان
زآن تبرّج چیست تا مقصودشان