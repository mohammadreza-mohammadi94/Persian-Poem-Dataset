آن کسان که چشم از حق دوختند
عهد و سوگندش به کم بفروختند
نازل است این آیه بر جرح یهود
که به عهد حق نماندند از جحود
نام احمد(ص) را به سوگند از کتاب
منقلب کردند و پنهان در حجاب
تا مباد او سیّد و سرور شود
در نمود اکسیر اعظم زر شود
می کنند اینگونه با هم مشورت
بهره نبود هیچشان در آخرت
حق ز رحمت سویشان نارد نظر
هم نفرماید سخن با بد گُهر
نه نماید از رذایل پاکشان
چون برون آرد به حشر از خاکشان
زشتی اخلاقشان وقت هلاک
هست ایشان را عذابی دردناک