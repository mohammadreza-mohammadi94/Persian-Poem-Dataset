چون فرستادیم موسی را عیان
سوی فرعون و ملاء معجز نشان
که رسولم من ز ربّ العالمین
پس چو او آورد آیات مبین
خنده می کردند ایشان آن زمان
زآن علامتها که می آورد آن
ما بننمودیمشان هیچ آیتی
بر ردیف یکدگر در حجتی
جز که بود اکبر ز اُختش در نظر
یعنی از آن یک که بود از پیشتر
پس گرفتیم آن گُره را بر عذاب
مر به حق گردند باز از ناصواب
ز استغاثه می بگفتند آن کسان
رب خود را أیهَا الْساحِر بخوان
زآنچه نزد توست عهدش ز انتساب
وآن است ایمان یا دعای مستجاب
حاصل آنکه بهر ما می کن دعا
تا که او بردارد این محنت ز ما
بر تو ایمان آوریم، ار مندفع
گردد از ما این عذاب مجتمع
پس چو ز ایشان دفع کردیم آن عذاب
عهد خود در دم شکستند از شتاب