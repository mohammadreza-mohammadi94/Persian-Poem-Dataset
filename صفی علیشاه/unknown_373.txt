ای گروه کاهل ایمانید بس
می بترسید از خدا در هر نفس
هر کسی باید کند در خود نظر
تا چه بفرستاده پیش از خیر و شرّ
بهر فردای قیامت گر که آن
هست طاعت شکر حق گوید به جان
ور که عصیان است پس باید کند
توبه و تقوی ز فعل زشتِ بد
باید او البته پرهیزد مدام
از عقوبت های خلاّق الانام
او بود دانا بر آنچه می کنید
پس چو داند او به نیکی ره زنید
هست تقوای نخستین از عوام
وآن دوم مخصوص خاصان و کرام
هست تقوای عوام از ناپسند
وآنچه اندر شرع زشت است و نژند
لیک تقوای خواص از ماسواست
و اجتناب از هر چه مادون خداست
همچو آنان می مباشید ایچ بس
که فراموش از خدا کردند بس
پس فراموش از نفوس خویشتن
ساختشان پروردگار ذوالمنن
یا چو بردند از گنه حق را زیاد
توبه بُرد از یادشان ربّ العباد
این گروه از فاسقانند از یقین
رفته بیرون از حدود و حکم دین
نیست یکسان اهل جنّت و اهل نار
از جحیمند اهل جنّت رستگار