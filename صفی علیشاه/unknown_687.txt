هر که خواهد عزّت و قدر و علوّ
پس بود عزّت خدا را بی غلو
هست عزّت یعنی اندر طاعتش
بنده می گردد عزیز از عزّتش
سوی او بالا رود گفتار پاک
فعل نیک آن را برد سوی سماک
گفت طیّب را به سوی حضرتش
می دهد اعمال صالح رفعتش
حمد و تسبیح است و تهلیل آن کلام
یا که هر گ فتار حق در هر مقام
وآن کسان کاندیشه های بد کنند
اندر آزار رسول ارجمند
هستشان در آخرت رنجی شدید
مکرشان هم فاسد آید در امید
حق شما را خلق فرمود از تراب
بعد از آن از نطفه اندر انقلاب
بعد از آن با یکدگر گرداند جفت
مرد و زن را آشکارا نی نهفت
می نگیرد حمل و ننهد حمل زن
جز که می داند مر آن را ذوالمنن
صاحب عمری نیابد عمر هیچ
هم ز عمرش کم نگردد در بسیج
جز که آن مرقوم باشد در کتاب
لوح محفوظ اعنی اندر انتخاب
قصر و طول عمر در برنا و پیر
ذَلِکَ إنَّ عَلَی االلهِ یَسِیر
مستوی نبوند دو دریا دگر
آب شیرین و آب شور اندر نظر
آن یکی عَذْب فُرَات اندر مزاج
برخورنده وآن دگر مِلْح أجَاج
زین دو دریا می خورید از هر یکی
لحم تازه ماهی اعنی بی شکی
زآن برون آرید چون پر مایه ها
لؤلؤ و مرجان پی پیرایه ها
تا بپوشید آن شما یعنی زنان
حلیه ها و زیور اندر هر زمان
می ببینی فُلکها را در مرور
که شتابند و شکافند آن بحور
در تجارت تا ز بخشش های او
رزقها جویید اندر جستجو
تا شما شاید مگر شاکر شوید
در چنین نعمت به حق حاضر شوید