گفت چون موسی به اهل خود که من
آتشی از دور دیدم بی سخن
زود باشد کآورم از آن خبر
بر شما یا شعله ای ز آتش مگر
گرم تا گردید شاید زآن شما
وارهید از رنج سرما ز اقتضا
یعنی آرم یا که راهی من به دست
یا که آرم آتشی زآنجا که هست
پس چو موسی آمد او نزدیک نار
شد نداء کرده مر او از هر کنار
گشته برکت داده و فایز به خیر
آنکه در نار است و گِردش بی ز غیر
پاک باشد آن خداوند جهان
تا به تسبیهش نیاری در گمان
پاک یعنی زآنکه با چیزی شبیه
سازدش کس هیچ از وجهی وجیه
در تعجب شد کلیم از آن ندا
از کجا گفت آید آیا این صدا
گفت باز إنَّی أنَا االلهُ الْحَکِیم
من عزیزم، من حکیمم ای کلیم