بعد از این ایجاد و استکمال تن
می بمیرند ار که مَردید، ار که زن
پس ز بعد از خلقت اعضاء تمام
موت و بعثی هستتان در هر مقام
پس شما خود منبعث در رستخیز
گشت خواهید از پس این جمله نیز
خلق بر بالایتان هفت آسمان
ما نمودیم آن است ره ز استارگان
آفریدستیم زآنچه در اثر
نیستیم از هیچ یک ما بی خبر
آب را نازل نمودیم از سماء
ما به اندازه ای که واجب بود، ماء
ساکنش کردیم در ارض از فراز
قدرت اندر بردنش داریم باز
بوستانها پس به آن آب از سبیل
خلق ما کردیم ز اعناب و نخیل
میوه ها باشد در آنها بس مزید
هم شما زآن نفع گیرید و خورید
هم درختی کآن بود زیتون به نام
رسته آن از طور سینا در مقام
نفعتان زآن روغن است و نان خورش
یافته در ارضِ احسان، پرورش
منبتش را طور سینا گفت از آن
که نخستین رسته است از آن مکان
هست در اَنعامتان بسیار چیز
که به آن گیرید عبرت از تمیز
بر شما شربت دهیم از شیرشان
در بطون آن باشد از تأثیرشان
اندر آنها منفعت باشد فزون
از هر آن چیزی و مِنْهَا تَأکُلُون
هم بر آنها هم به کشتی ها سوار
می شوید اندر زمین و در بحار