ایها الناس این مثل ها شد زده
در پرستش مر بتان را نیک و بِه
بشنوید آن را مر آنان را شما
که همی خوانید از غیر خدا
نافرینند آن به هرگز یک ذباب
مجتمع چند ار که گردند از شتاب
ور رباید زآن بتان چیزی مگس
نی توانند آنکه تا گیرند پس
طالب و مطلوب بس باشند سست
هم ذباب هم بتان یعنی نه چُست
می نکردند آن کسان تعظیم حق
آنچه باشد حقّ تعظیم از نسق
حق تعالی او قوی است و عزیز
غالب است اندر تواناییش نیز
بر خلاف آنچه خوانند این گروه
کآید از هر عاجزی اندر ستوه
برگزیند از ملایک حق رسل
همچنین از مردمان اندر سبل
تا بود افرشته از حق واسطه
انبیاء را در مقام رابطه
هم نبی باشد میان حق و خلق
واسطه در پاکی دیدار و دلق
حق به تحقیق او سمیع است و بصیر
نیست زو پوشیده چیزی یک شعیر
یَعلَمُ مَابَینَ أیدِی هِم وَمَا
خَلْفَهُم تُرْجَعُ إلَیهِ أمرِنَا
داند اعنی آن عمل ها که کنند
مردمان ز آینده و بگذشته چند
هم به سویش بازگشت کارهاست
مرجع و منجای کل ماسوی است
ای کسان که بگرویده بر حقید
در عبودیّت به ذات مطلقید
در رکوع و در سجود آرید رو
رَبّکُم یَا أیّهَا النَاس اعبُدُواْ
وأفعَلُواْ الْخَیرَ لَعَلَّکُم تُفلِحُون
جَاهِدُوا فِی االلهِ این است آزمون
آن چنان کآید بجا حق جهاد
برگزید او چون شما را در رشاد
بر شما در دین نگرداند او حرج
بلکه وسعت داد از فضل و فرج
دین ابراهیم ابیتان باشد این
کو شما را نام کرده مسلمین
پیش از این قرآن و هم در وی به نام
خوانده اوتان مُسلِم از ربّ الانام
تا محمّد(ص) بر شما باشد گواه
تا که عصیان کرد و طاعت بر اِله
هم شما باشید شاهد در رشاد
آنکه دعوت را رساند او بر عباد
پس بپا دارید ای مردم صلات
هم دهید از صدق و میلِ دل زکات
چنگ بر فضل خدا هم بر زنید
اعتماد او را به طاعت ها کنید
بر کتابش هم نمایید اعتصام
این تمسّک فرض باشد بر انام
اوست مولای شما نی دیگری
بهترین مولا و نیکو یاوری