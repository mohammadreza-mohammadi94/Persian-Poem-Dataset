ای گروه مؤمنان ز اهل کتاب
گر شما فرمان برید از ناصواب
بازگردانند از آئینتان
بعد از ایمان کافران دینتان
چون مجاهد کافکند نفسش به چاه
با هوایش گر رود گامی به راه
کی شما کافر شوید از هیچ رو
بر شما چون خوانده شد آیات او
هم بود مابینتان پیغمبرش
هر زند بر ذیل حق چنگ اندرش
پس هدایت یافت او بر راه راست
خاصه گر حقش به راه راست خواست
اتَّقُوا الله ای گروه مؤمنان
حقّ تقوی تا چه باشد بالعیان
نی روید از این حیات تن برون
جز که در اسلام وَأنتُم مسلِمُون