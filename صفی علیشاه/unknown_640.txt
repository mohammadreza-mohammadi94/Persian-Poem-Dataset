گو بخوان ید آن کسان را که گمان
غیر حق کردید یعنی از بتان
مالک ایشان می نباشند از یقین
قدر ذرّه در سماوات و زمین
نیست ایشان را در آنها با خدا
شرکتی از هیچ ره از هیچ جا
هم خدا را نیست ز اصنام و ملک
مر مددکاری و پشتی بی ز شک
سود هم ندهد شفاعت نزد او
جز به دستوری ز حق بی گفتگو
تا ز دلهاشان شود سلب فزع
اذن پس بدهندشان بر ماوَقَع
در فزع باشند یعنی جمله نیز
شافع و مشفوع اندر رستخیز
پس شفیعان را ز دیدار قلوب
آن فزع سلطان کشّاف الکروب
بعضشان گویند بر بعض از نهفت
در شفاعت کردگار ما چه گفت
گفت می گویند حق گفتار راست
که شفاعت اهل ایمان را سزاست
آن خدای ما علیّ است و کبیر
هست بر اذنش شفاعت ناگزیر
گو شما را از سماء و از زمین
کیست کو روزی دهد ای مشرکین
گو تو خود اندر جواب این سئوال
که دهد روزی خدای ذوالجلال
از شما و ما کدامیم از قرار
بر هدایت یا ضلالی آشکار
گو شما پرسیده از اجرام ما
می نگردید ایچ اندر ماجرا
ما نکردیم از شما پرسیده هم
از هر آنچه می کنید از بیش و کم
بین ما گو جمع سازد رب ما
پس نماید حکم بالحق بَینَنَا
می کند حکم او به دانش در میان
حاکمی داناست او بر مردمان
گو نمایید از شریکان آنچه را
که به حق کردید الحاق از عمی
یعنی اوصاف بتان را از کدام
می کنید انباز با ربّ الانام
گو تو کَلاَّ بَلْ هُوَ االلهُ الْعَزِیز
غالب دانا به حکم جمله چیز