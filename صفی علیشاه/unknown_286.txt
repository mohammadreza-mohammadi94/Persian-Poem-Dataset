سختتر در خلقتید آیا شما
ای گروه منکران یا این سما
چونکه دانید آسمان خلق خداست
چون خدا قادر نه بر عود شماست
مر بناء کرد آسمان را چونکه خواست
سقف آن برداشت و اینسان کرد راست
کرد مر تاریکی لیلش فزون
نور خورشیدش هم آورد او برون
وین زمین را آفرید از بعد این
منبسط کرد و بگسترد این چنین
هم برون آورد از آن آب و عیون
هم چراگاه و گیاه از حد فزون
کوه ها را ساخت محکم و استوار
بهره ور گردید تا زآن بیشمار
هم خورند اَنعامتان خشک و خوید
پس چو آید طامة الکبری پدید
طامّه یعنی دواهیّ بزرگ
وآن قیامت باشد و روزی سترگ
روزی آنکه یاد آرد آدمی
کرده آنچه از نیک و بد سعی او همی
مر کسی را دوزخ آید آشکار
کو بود از اهل رؤیت در شمار
پس هر آن کز حد گذشته باشد آن
برگزیده است او حیات این جهان
پس بود دوزخ مر او را جایگاه
وآنکه او ترسیده باشد ز انتباه
ز ایستادن نزد آن پروردگار
نهی کرده از هوایش نفس خوار
پس بود جنّت ورا آرامگاه
بهر او هر نعمتی هست از اِله
از تو پرسند ای رسول از رستخیز
تا کی است آن وقت و موقع در تمیز
در چه چیزی تو ز ذکر آن به ناس
بر تو دخلی نیست آن را در شناس
باشد آن را نزد ربّت منتهی
نیست جز این، منذری تو از خدا
هر که را ترسد از آن روز مهول
پس تو کن انذار ایشان ای رسول
می نکردند اندر آن گویا درنگ
جز شبی چون بنگرند آن روز تنگ
کافران یعنی کنند اینسان گمان
چون قیامت را ببینند از عیان
که نکردستند در دنیا درنگ
جز شبی یا چاشتگاهی کور و لنگ