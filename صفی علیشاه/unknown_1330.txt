پس ز امر حق به الهام صریح
مژده دادندش ملایک بر مسیح
کلمه که عیسی ابن مریم نام اوست
در دو دنیا رو شناس و نام جوست
هم ز نزدیکان درگاه خدا
در ولایت بی نظیر و مقتدا
گوید اندر مهد با مردم سخن
شیخ و از شایستگان در عقل و فن
گفت یا رب از کجا آرم پسر
چون مرا ننموده مَس هرگز بشر
گفت این در حکم یَخْلُقُ مایَشَآء ست
چون به امری داد فرمان گشت راست
گوید او را باش پس باشد به عین
نیست در حکم قضاء تأخیر و بِین