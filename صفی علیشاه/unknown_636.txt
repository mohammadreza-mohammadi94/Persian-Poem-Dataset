یاد کن روزی که جمع آرد خدا
مشرکان را اندر آن یوم القضا
پس ملایک را بگوید کاین کسان
عابدان بودندتان آیا عیان
پس بگویند آن ملایک کای اِله
زآن تو پاک و برتری بی اشتباه
یعنی از آنکه پرستد جز تو کس
تو ولیّ ما و مولایی و بس
قاصریم اندر عبودیّت تمام
تا چه جای این چنین حد و مقام
دوستی نبود جوی مابین ما
تا شویم از فعل بدکیشان رضا
می پرستیدند دیوان این کسان
بیشتر و ایمانشان بودی بدان
جو یک از فَالْیَومَ لَا یَملِک خبر
بَعضُکُم لِبَعضٍ نَفعاً لا وَ ضَرّ
ما به استمکارگان گوییم هم
میچشید این رنج آتش دم به دم
الَّتِی کَنْتُم بِهَا تُکَذِّبُون
این همان نار است یعنی در نمون
چونکه خوانده می شود بر کافران
جمله آیت های ما روشن چنان
می بگویند این چنین با یکدگر
نیست این الاّ که مردی در نظر
که بخواهد بازما ن دارد عیان
زآنکه آبامان پرستیدندی آن
وین سخن گویند نبود جز دروغ
کافتراء بر حق کند از بی فروغ
وآن کسان گفتند که کافر شدند
بر حق اعنی بر رسول ارجمند
یا به اسلام و نبوّت یا کتاب
چون بدیشان آمد از حق در خطاب
کاین نباشد جز که سحری آشکار
لفظ یا سحر است و معنی بی عیار
مشرکان را ما ندادیم از کتب
درس تا خوانند آن از قشر و لب
تا که بر بطلان قرآن و رسول
از دلیل آرند قولی با اصول
یا که اندر صحبت اشراک خود
هیچ استدلالی آرند از سند
نیفرستادیم ما هم سویشان
بیم ده پیش از تو مردی با نشان
حاصل اینکه مشرکان مکه را
ملتی نبود به جز جهل و عمی
نیستشان وجهی به ج هر و کین خود
یا به تکذیب تو یا در دین خود
همچنین کردند تکذیب از عناد
پیش از ایشان انبیاء را در بلاد
نی رسیدندی به عُشر آنچه ما
داده ایم این فرقه را از هر نوا
یا ندادیم ایچ بر پیشینیان
آنچه را دادیم ما بر مکیان
پس به تکذیب رسولان آمدند
پس چگونه باشد از من ناپسند
یعنی انکارم بر ایشان در روش
هم عذابم بر جزای بد منش