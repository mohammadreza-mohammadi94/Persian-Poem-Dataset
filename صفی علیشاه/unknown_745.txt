ای گروهِ من، جز این نبود که هست
زندگی این جهان برخورد پست
این متاعی اندک اندر اعتبار
وآن سرای آخرت دارالقرار
هر که کاری بد کند پاداش آن
پس نباشد جز که مثلش در جهان
وآنکه کرد او کار نیک از مرد و زن
وآنکه او مؤمن بود بی مکر و فن
آن گُره پس داخل اندر جنّتند
رزق داده بی حساب از حضرتند
قوم از گفتار حزبیل آن چنان
فهم ایمان کرد هر کس در بیان
پس زبانها گشت بر طعنش دراز
داشتی کز دین خود دست از چه باز
دین موسی را نمودی اختیار
گشتی از فرعون و دینش برکنار
گفت او یَاقَومِ مَالِی یا ثقات
اینکه می خوانم شما را بر نجات
پس شما خوانید سوی آتشم
وین بود خواندن ز دیو سرکشم
می بخوانیدم که تا من بر خدا
کافر و مشرک شوم بر ناروا
با خدا آرم شریک آن را که نیست
مر مرا علمی به اصل آن، که چیست
یا نی ام دانا بر آنکه جز خدا
می تواند بود مع بودی بجا
من همی خوانم شما را از قرار
بر خدای غالب آمرزگار
ثابت است این کآنچه خوانیدم بر آن
نیست او را خواندنی در دو جهان
دعوت فرعون را یا از خدا
استجابت نیست در هر مدعا
این است حق که بازگشت ما تمام
جمله باشد سوی خلاّق الانام
وآن ز حد خویش بیرون رفتگان
جملگی اصحابِ نارند از نشان
زود باشد پس که تا آرید یاد
آنچه من گویم شما را از وداد
واگذارم کار خود را من به حق
کوست بینا بر عباد و ماخَلَق
پس نگاهش داشت حق از بد سیر
وز بدی مکر ایشان سر به سر
زآنکه قصد قتل او فرعون کرد
چونکه او آگه بُد از ایمان مرد
کرد پس حزبیل بر کوه ی فرار
کوه گشت از امر حق بر وی حصار
هر که رفت آنجا به قصد قتل وی
از حقش سوءالعذاب آمد ز پی
حاقَ بأل اعنی که بر فوعونیان
می رسید از حق عذابی ناگهان
غرق باشد یا مراد از حَاقَ بأل
که به بحر آن جمله گشتند از ضلال
نار از سوءالعذاب آمد بَدل
که بر ایشا ن عرضه گشت اندر محل
نار دوزخ یا بر ایشان صبح و شام
دارد اندر سوزش خویش اهتمام
اندر آیید آل فرعون از خبر
در قیامت بر عذابی سخت تر
وآن عذاب حسرت است و انفعال
یا ندم کافزاید او بر سوء حال