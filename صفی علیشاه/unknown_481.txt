گردد آن روزی که برپا رستخیز
می خورد سوگند مجرم بی تمیز
اینکه ما را غیر یک ساعت درنگ
می نبود اندر جهان پر شرنگ
بازگردانیده باشند این چنین
از طریق صدق بر کذب مبین
وآن کسان گویند کآزاده شدند
علم و ایمان را ز حق داده شدند
که شما را بد درنگ اندر جهان
آنچه بود اندر کتاب االله آن
هست یعنی مدت لبث شما
ثبت اندر لوح محفوظ خدا
تا به روز بعث و آن روز است این
می ندانستید لیک آن را چنین
عذرهاشان سود پس ندهد کنون
آن ستمکاران ولَایستَعتَبون
تا بجویید اعنی آن چیز از حساب
که کند ز ایشان ازاِله مر عتاب
ما در این قرآن زدیم از بهر ناس
از مثل هر چیز دارند ار سپاس
ای محمّد(ص) آری ار هر آیتی
منکران را در مقام دعوتی
پس بگویند اهل کفر اندر فسون
از عناد إنْ أنتُم إلَّا مبطِلُون
حق تعالی مهر بنهاد این چنین
بر قلوب آنکه نادانند زین
صبر کن پس إنَّ وعد االلهِ حق
تا ندارندت به خفّت یا غلق
ره نیابد در تو یعنی تا فتور
از شرور بی یقینان در نشور
یا که انکار یهودت بر شتاب
ناورد تا بهرشان خواهی عذاب