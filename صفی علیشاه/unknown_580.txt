داستان آن کسان که دوستان
جز خدا بگرفته اند از این و آن
در مثل باشند همچون عنکبوت
که فرا گیرد ز بهر خود بیوت
سست تر بیت آنچه بینی از بیوت
می نباشد خود ز بیت عنکبوت
نه ورا سقف است و دیوار و ستون
نه پناه از حرّ و بَرد اندر سکون
نیم بادی گر وزد او را برد
تار تارش جمله را از هم دَرَد
هیچ اگر باشند دانا در عمل
هست با دینشان موافق در مثل
هر چه را جز حق تو گیری یار و دوست
همچو بیت عنکبوت آن حبّ اوست
حق بداند آنچه را خوانند باز
از هر آن چیزی جز او بی امتیاز
او به ملک خود عزیز است و حکیم
غالب و استوده کردار از قدیم
این مثلها می زنیم از بهر ناس
غیر دانایان نفهمند از شناس
آفرید ارض و سماء را او به حق
مؤمنین را آیت است این در نسق