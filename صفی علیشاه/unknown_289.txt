وَالسمَآءٍ ذَاتِ الْبُرُوج اعنی قسم
بر شما کو راست ده برج و دو هم
هم قسم بر یوم موعودی که آن
خود قیامت باشد از حکم و نشان
وآنکه حاضر میشود از هر کجا
وآنکه حاضر کرده گردد از جزا
خلق یا مشهود و شاهد احمد(ص) است
هم شهود خلق در آن مشهد است
کشته گشتند اهل أخْدُود از یقین
صاحبان حفره ها اندر زمین
اهل آتش ها که بود آن نارها
صاحب هر چه فروزد نار را
آن زمان گشتند ملعون که قعود
بودشان نزدیک حفره از جحود
تا در اندازند آن مردم به نار
هر که را مؤمن بُد او بر کردگار
وآن کسان بر مؤمنین اندر نمود
هر چه را کردند بودندی شهود
می بدادندی گواهی نزد شاه
دستهاشان هم به فعل آید گواه
عیب و انکاری نکردند از گمان
آن جماعت بر گروه مؤمنان
جز که بود ایمانشان افزوده هم
بر خدای غالب استوده هم
آن خداوندی که بر وی ثابت است
شاهی ارض و سماء و فوق و پست
هم به هر چیزی گواه است آن خدا
از فعال بندگان در هر کجا
آنکه افکندند در فتنه و عذاب
مرد و زن را ز اهل ایمان و ثواب
پس به سوی حق نگشتند ایچ باز
پس مر ایشان راست بر دوزخ نیاز
آتش سوزان بر ایشان درخور است
وآن به جز دوزخ عذاب دیگر است
اهل دوزخ یعنی اشکنجه شوند
هر دم از اشکنجه ای رنجه شوند