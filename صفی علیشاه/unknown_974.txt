زد خداوندت مثل وآنست این
مر دِهی که بوده معمور و متین
ایمن و آسوده از کلّ زیان
رزقشان آمد فراخ از هر مکان
پس به نعمت های حق کافر شدند
ز ایمنی بر فسق و کفران آمدند
پس چشانید از لباس خوف و جوع
حق مر ایشان را به هنگام وقوع
زآنچه کردند از ره نابخردی
فسق و عصیان، ناسپاسی و بدی
آ مد ایشان را هم از ایشان رسول
پس به تکذیبش شدند از ناقبول
پس فرا بگرفت ایشان را عذاب
چون ستم کردند بر خود بی حساب
پس خورید ای مؤمنان از آنچه حق
داده روزی بر شما از هر نسق
بس حلال و طیّب و پاک و نکو
شکر باید پس به نعمت های او
شکر منعم واجب آمد در عطا
میپرستید ار که او را خود شما
غیر از این نبود که می باشد حرام
خون و هم مردار و خنزیر آن تمام
مَآ أهِلَّ هم لِغَیرِ االله بِه
بر شما خود تا نماند مشتبه
فَمَنِ اضْطُرَّ غَیرَ بَاغٍ لَا وَ عَاد
یعنی الاّ مضطر از حد نی زیاد
پس حق آمرزنده است و مهربان
جرم اکل میته را بخشد از آن
در دوم سوره بیان شد در مقام
شرح و تفصیل اندر این باب از تمام
می مگویید آنچه وصف اندر کلام
میکنید این، کاین حلال است این حرام
کذب تا بندید بر پروردگار
وآنکه بندد نیست هرگز رستگار
آن متاعی اندک آمد از جهان
هستشان لیکن عذابی بس گران
بر کسانی که شدند ایشان یهود
شد حرام از ما همانا در حدود
آنچه قصّه بر تو کردیم آن ز پیش
رفت در اَنعام شرح آن به کیش
ما نکردیم ایچ بر ایشان ستم
لیک ظلم ایشان به خود کردند هم
پس خداوندت کسانی که گناه
کردهاند ایشان به جهل و اشتباه
ثُم تَابُواْ ذَلِکَ وَأصلَحِواْ
باشد اندر حال آمرزنده او