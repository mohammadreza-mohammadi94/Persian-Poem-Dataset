یاد آرید ای زنان مصطفٰی(ص)
آنچه را که خوانده گردد بر شما
در سراهاتان ز آیت های حق
هم ز حکمتها که شاید در نسق
حق تعالی چون لطیف است و خبیر
بر شما پیدا و پنهان ناگزیر
مسلمین و مؤمنین و اهل ثبات
مسلمات و مؤمنات و قانتات
راستگویان از رجال و از نسا
صابران از مرد و زن در هر کجا
ترسناکان فروتن از رجال
هم زنان با تواضع در خصال
وآن رجال صدقه ده بر مستحق
هم زن صدقه دهنده ز امر حق
مرد صائم هم زنان صائمه
حافظین فرجها ز ایشان همه
آنکه دارد فرج خود یعنی نگاه
مرد یا زن زآنچه زشت است و گناه
وآنکه یاد حق کند از نطق و دل
مرد یا زن بی شمار و متصل
حق مهیّا کرد بهر این گروه
بس بزرگ آمرزش و اجر از وجوه