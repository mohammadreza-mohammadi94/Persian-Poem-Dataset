دوست دارد شخصی آیا از شما
کش بود بستان پر برگ و نوا
آبها جاری در آن وز هر قبیل
باشد اثمارش ز اعناب و نخیل
پس رسد پیری بر او و اطفال خُرد
باشد او را پس رسد صافش به درد
بادِ پر آتش وزد بر جنّتش
جمله سوزد روضۀ پر نعمتش
بر شما آرد حق اینسان آیتی
تا کنید اندر معانی فکرتی
هست ب ستان، آن عملها در قیاس
طفلها اعضاء و ارکان و حواس
بادِ آتش بارت، آن عجب و ریا ء
که کُند یکجا عملها را هبا ء
قلب را سازد سیاه و منقلب
روح ماند بینوا و مضطرب
بسته گردد راه قوت او را به دل
ماند از اطفال خردش منفعل
هیچ نیکوتر نباشد زین مثل
کآورد بر خلق، ذات لم یزل
گر تو را بر نفس خود باشد نظر
این مثل کافی است اندر خیر و شرّ
کن عمل را پاک از شوب ریا
تا بود مقبول درگاه خدا