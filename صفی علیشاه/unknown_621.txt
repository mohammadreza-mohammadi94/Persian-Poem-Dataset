ای گروه مؤمنان لَاتَدخُلُواْ
در سراهای نبی بی اذن او
جز که بدهد اذن و خواهد بر طعام
منتظر نبوید بر اکل آن مقام
لیک چون گشتید خوانده از رسول
پس کنید اندر سرای او دخول
ماحَضَر چون خورده شد بیرون روید
از مقام خود پراکنده شوید
هم بننشینید از بهر سخن
بعد از آنکه بر پراکند انجمن
این توقف از پس صرف طعام
یا که استیناستان اندر کلام
موجب رنجاندن پیغمبر است
پس کند شرم از شما و دلخور است
حق ندارد شرم لیک از گفت راست
کآن شما را سوی دانش رهنماست
چونکه خواهید از زنان مصطفی(ص)
ز امتعه یا اطعمه چیزی شما
از وراء پرده پس خوانیدشان
این ز پشت پرده خواندن بر نشان
هست بر دلهایتان پاکیزه تر
هم به دلهای زنان از هر خطر
می نشاید مر شما را ای گروه
که نبی را آورید اندر ستوه
نه خود آزار رسول االله کنید
نه نکاح ازواج او ناگه کنید
گر بمیرد یا که بدهدشان طلاق
می نیفتد بر هگرز زین اتفاق
مر زنانش را گرفتن در حریم
إنَّ ذَلِک، کَانَ عِندَااللهِ عَظِیم
چیزی ار ظاهر کنید اندر زبان
یا به دل باشد شما را بر نهان
پس خدا دانا بود بر کلّ شیء
نیست مخفی چیزی از وجهی به وی