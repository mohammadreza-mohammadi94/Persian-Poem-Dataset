وآن کسان که می بگویند ای خدا
رنج دوزخ را بگردان تو ز ما
زآنکه دوزخ مر عذابش دائم است
مستقری بُد مقامی زشت و پست
وآن کسان که وقت انفاق از درنگ
نه کنند اسراف و نه گیرند تنگ
ایستاده باشد آن انفاقشان
بین تقصیر و هم اسراف از نشان
وآن کسان که می نخوانند از اثر
با خدای خود خدایان دگر
نه کُشند آن نفس را کز حق حرام
قتل او شد جز به حق در انتقام
نه کنند ایشان زناء ور کس کند
آنچه شد ذکر از جزاء بر وی رسد
باشدش در حشر دو چندان عذاب
جاودان در خواری و رنج و عِقاب
جز که آرد بازگشت و بگرود
کارها شایسته و نیکو کند
آن گُره را پس خدا سازد بَدل
مر بدی هاشان به نیکی در عمل
کوست آمرزنده و بس مهربان
بخشد از رحمت گناه بندگان