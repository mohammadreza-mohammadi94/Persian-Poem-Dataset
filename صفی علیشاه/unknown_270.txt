ساعت کوبنده مر آینده است
خود قیامت ساعت کوبنده است
تو چه دانی معنی کوبنده چیست
در قیامت حاصل آن کوبنده کیست
قلبها کوبد ز هول و هیبتش
تا که بر طاغی چه باشد شدتش
مردم آن روزند چون پروانه ها
که پراکنده بوند از لانه ها
نزد بعضی مر فراش آمد جراد
که به هم ریزند از یک نیم باد
کوهها گردند چون پشم زده
هم مُلوّن، هم جدا از هم شده
پس هر آن باشد ترازویش گران
از عملهای نکو در آن زمان
پس مگر عیش پسندیده بر اوست
حالش اندر جنّت المأوی نکوست
وآنکه او باشد ترازویش خفیف
هست جایش هاویه اندر ردیف
چه تو را دانا نمود از هاویه
وصف او این است نار حامِیه