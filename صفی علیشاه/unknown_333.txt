کرده حق آماده بهر مشرکان
مر عذابی سخت در هر دو جهان
پس بترسید از عذاب کردگار
ای خداوندان عقل و اعتبار
ای کسان که اهل ایمانید و فکر
کرده نازل سویتان حق پند و ذکر
قصد، قرآن است یا جبریل از آن
هر دو ذکرند از خدا بر بندگان
هم فرستاد او رسولی جان فزا
کآیت االله را بخواند بر شما
آیتی روشن کننده در ظهور
کآورد بیرون ز ظلمت سوی نور
آن کسان کایمان به حق آورده اند
کارها شایسته و افزون کرده اند
وآنکه او آورد ایمان بر خدا
کار نیکو کرد بی شوب و ریا
آرد او را در بهشتی که روان
جوی ها باشد ز زیرش جاودان
دائمند از حق در آن خرم بهشت
کرده نیکو رزق هر نیکو سرشت
آن خدایی کآفرید او این چنین
هفت افلاک مطبّق بی مُعین
همچنین بر مثل آن هفت آسمان
هفت ارض ایجاد فرمود از نشان
بین ارض و آسمان آید فرود
دم به دم فرمان خلاّق ودود
تا بدانید آنکه حق بر کلّ شیء
هست قادر گشت زو هر چیز حی
هم رسیده است از ره دانش تمام
بر هر آن چیزی ز اشیاء لاکلام
علم او یعنی محیط است از شهود
بر هر آن چیزی که داد او را وجود