یاد آور چون بگرداندند هان
در قلوب خود حمیّت کافران
تا که ندهندت به شهر مکه راه
زآنکه از تو دین ایشان شد تباه
غیرتی کز جاهلیّت در عرب
بود شایع کینه را وآن بُد سبب
حق فرستاد او سکینه پس فزون
بر رسول و مؤمنان اندر سکون
کرد ثابت بهر ایشان آن سخن
که بود موجب به تقوی هر زمن
وآن سخن در نزد اهل اعتراف
لا اله الاّ االله آمد بی خلاف
وین کسان بر مکه می باشند احق
هم ز اهلش از قبایل وز فرق
یعنی از این مشرکان ناقبول
مؤمن است اولی به مکه در دخول
حق بود دانا به جمله چیزها
بر حمیّت بر سکینه هر کجا
دیده بُد در خواب سلطان انام
که درآمد سهل در بیت الحرام
با صحابه گفت خوابی را که دید
زین قلوب اهل ایمان آرمید
در مدینه چونکه برگشتند باز
شد زبان بعض بر این قول باز
که نبودی راست رؤیای رسول
زآنکه ما گشتیم ممنوع از دخول
حق به تصدیق رسول و خواب او
برفرستاد این چنین آیت فرود
راست گردانید حق خواب رسول
آنچه دیده بود بالحق در وصول
بود در آن حکمتی معلوم نیز
تا موحد از دودل یابد تمیز
خواب او دور است ز اضغاث و ظلم
می شوید البته داخل در حرم
جملگی با الله در بیت الحرام
می شوید ار خواهد او داخل تمام
باشد استثناء ز بهر آنکه هست
وقت وعده بعض از این کوتاه دست
پاره ای بیمار و بعضی مرده اند
بعض دیگر غایب و در پرده اند
آمنین آیید در کعبه به طوف
هم محلّق هم مقصّر بی ز خوف
پس بداند حق، ندانید آنچه را
خاصه در صلح حدیبیه شما
پس بگردانید خلاّق مجیب
پیش از این بهر شما فتحی قریب
از دخول بیت یعنی پیشتر
کوست فتح خیبر از روی خبر
یا بود صلح حدیبیه مراد
باز از فتح قریب اندر رشاد