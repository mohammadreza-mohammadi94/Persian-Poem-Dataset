پس چو آمد گفته شد کآیا چنین
بوده تختت گفت بر او مانَد این
داده شد زین پیش ما را علم و فهم
بر تو در پیغمبری نه از ظنّ و وهم
هم ز منقادان و گردن هِشتگان
بر سلیمانیم نه از ره گشتگان
حق تعالی داشت مر بلقیس را
باز آنچه می پرستید از خطا
جز خدا را می پرستید اعنی او
بُد ز قوم کافران در جستجو
گفته شد او را به قصر آ تو ز باب
چونکه دید آن صحن را پنداشت آب
بر گمانش دجلۀ آب است آن
جامه را برداشت از ساق آن زمان
گفت ای بلقیس جامه هل فرو
ساخته است از شیشه این قصر نکو
گفت ای پروردگار من ستم
کردم از بی دانشی بر خویش هم
باز آوردم من اسلام از یقین
با سلیمان ز امر ربّ العالمین