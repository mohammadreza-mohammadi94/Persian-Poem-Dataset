هر که او را باشد آیا بر قرار
مر ورا برهانی از پروردگار
وز پی او را شاهدی باشد ز حق
کاین بود صادق به گفتار و نسق
جمله قرآن است برهان جمیل
شاهدش یا مصطفٰی(ص) یا جبرئیل
بیّنه یا آنکه خود پیغمبر است
شاهد او در ولایت حیدر (ع) است
بیّنه یا خود بود برهان عقل
شاهد این قرآن بود بر شأن عقل
شاهد قرآن بود تورات نیز
پیش از آن در نزد ارباب تمیز
آن کتاب موسی از فرمان حق
هست بر قرآن مصدّق هر ورق
بود تورات اهل دین را پیشوا
واسطۀ بخشایش فیض خدا
آن گروه آرند ایمان بر کتاب
اهل برهان یعنی از عقل و صواب
وآنکه کافر شد به قرآن یا رسول
موعد ایشان راست دوزخ در دخول
پس از این موعد مباش اندر گمان
کوست بر حق ز آفرینندة جهان
لیک بر وی مردم اکثر نگروند
بر هوای نفس خود چون پیروند
کیست استمکاره تر زآنکه افترا
بندد از راه دروغی بر خدا
آن گُره گردند بر پروردگار
عرض کرده نزد موقف در قرار
شاهدان گویند با قولی متین
شاهدان یعنی کرام الکاتبین
یا که اشهادند آن اعضایشان
می دهند آنها گواهی بر نشان
کاین گروهند آن کسان کز بی فروغ
گفته بر پروردگار خود دروغ
می بدانید این به تحقیق و یقین
کز خدا لعنت بود بر ظالمین
آن کسان که باز دارند از لجاج
خلق را از راه حق بر اعوجاج
وآنگه ایشانند بر دیگر سرای
کافر اعنی بی ز ایمان و ولای
مر خدا را نیستند ایشان یقین
از رهی عاجز کننده در زمین
هم مر ایشان را نباشد جز خدا
از پی رفع عقوبت اولیا
می شود افزوده ایشان را عذاب
بهر اضلال و ضلالت در حساب
می نبودندی توانا در جهان
مر شنیدن را و دیدن را عیان
این گروهند آنکه بر تن های خود
کرده اند ایشان زیانی بی ز حد
گم شد ز ایشان خود آنچه افتراء
می نمودند از بتان اندر جزاء
شبهه نبود کآن کسان در آخرت
در زیان باشند و دور از مغفرت
وآن کسان کآورده ایمان از خلوص
کرده اند اعمال نیکو بر خصوص
هم گرفتستند آرام و قرار
خود به ذکر و نام آن پروردگار
آن کسانند اهل جنّت واندر آن
هستشان جای آن جماعت جاودان
این دو فرقه در مثال از کفر و دین
کور و کر، بینا و شنوا همچنین
می بوند آیا برابر در مثل
چون نمی گیرند پند از ماحَصَل
باز بر تذکار و تنبیه از عطاء
میکند حق ذکر حال انبیاء