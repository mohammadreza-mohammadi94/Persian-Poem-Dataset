تو نبودی آنکه خوانی پیش ازین
مر کتابی یا نویسی با یَمین
گر که خواننده و نویسنده بُدی
کجروان آنگاه در شک می شدی
می فتادندی تبهکاران به شک
کز کجا این باشد از وحی ملک
بل نشانی های روشن باشد آن
در صدور اهل دانش بی گمان
کی کند انکار آیت های ما
غیر استمکاره از جهل و عمی
کافران گفتند بر وی از چه رو
آیتی نازل نشد از رب او
گو جز این نبود که آیت ها تمام
باشد اندر نزد حق از هر مقام
هم جز این نبود که باشم بیم ده
من به خلقان تا نباشد مشتبه
نیست ایشان را پسند آیا کجا
که فرستادیم قرآن بر تو ما
خوانده تا گردد بر ایشان بهر پند
کاندر اعراب افصحند و اعلمند
گر نکو بینند در وی پس خود آن
رحمت و پندی است بهر مؤمنان