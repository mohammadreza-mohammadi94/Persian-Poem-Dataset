همچنین کردند تکذیب رسل
قوم لوط از مرد و زن، وز جزء و کل
لوط کایشان را برادر بود گفت
می بترسید از خدا اندر نهفت
من رسولی بس امینم با وداد
فَاتَّقُواْ االلهَ وَأطِیعُون یا عباد
می نخواهم از شما مزدی به کار
نیست مزدم جز که بر پروردگار
خود شما آیید آیا بر رجال
از میان اهل عالم ز اشتغال
می کنید اعنی که با مردان لواط
هیچ از این معنی ندارید احتیاط
می گذارید آنکه حق بهر شما
آفرید اعنی زنان پارسا
بل شما باشید قومی بس عنود
فرقۀ بگذشتگانید از حدود
ایستی گفتند گر نه از نُصح و پند
تو ز بیرون رفتگانی با گزند
یعنی اخراجت نماییم از بلد
با فضیحتهای بیش از حصر و حد
لوط گفتا من به کردار شما
دشمنم بیرون ز حد و انتها
ده مرا یا رب تو با اهلم نجات
زآنچه ایشان می کنند از سیّئات
پس رهاندیم او و اهلش را تمام
جز زنش کو ماند باقی در مقام
جمله کردیم آن دگرها را هلاک
می بباراندیم بر سر سنگ و خاک
سَآءَ مَطَرُ الْمُنْذَریِن یعنی بد است
بارشی کآن بهر قومی مرتد است
بود آن بارش مگر کبریت سنگ
که به سر باریدشان در وقت تنگ
اندر این باشد علامت ها یقین
هم نبودند اکثری از مؤمنین
هست مر پروردگارت غالب او
مهربان بر مؤمنان طالب او