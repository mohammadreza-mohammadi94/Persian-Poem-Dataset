حق فرستاده نکوتر از حدیث
یعنی این قرآن به رغم هر خبیث
مر مشابه با هم اندر انتظام
بعض بعضی را مصدّق بالتمام
یا که آیاتش به طرز یکدگر
در فصاحت، در تناسب، در خبر
مر مثانی منطوی یعنی به نص
از ره تکرار احکام و قصص
لرزد از وی پوست های آن کسان
کز خدا ترسند گاه امتحان
پوست ها و قلبهاشان پس شود
نرم سوی ذکر حق اندر رشد
یعنی از غفران چو می آرند یاد
نرم گردد قلبهاشان ز اعتماد
باشد این خود ره نمودن از خدا
زآن شود آن را که خواهد رهنما
وآنکه را گمراه سازد در بسیج
پس مر او را رهنمایی نیست هیچ
آنکه پرهیزد پس آیا در حساب
مر به وجه خویش از سوء العذاب
چون کسی باشد که در یوم القیام
هست ایمن از عذاب و انتقام
گفته گردد ظالمان را که چشید
مر جزای آنچه کسب آن کرده اید
پیش از ایشان نیز تکذیب از شتاب
ز انبیاء کردند و آمدشان عذاب
از رهی که دور بودند از شعور
پس حق ایشان را چشاند اندر ظهور
خواری دنیا و رنج اخروی
اکبر است آن گر بدانند آن روی
اندر این قرآن زدیم از بهر ناس
از مثلها بهر پند اندر شناس
هست قرآنی به گفتار عرب
اندر او نبود کجی وین نی عجب
نیست در وی هیچ وجه انحراف
مر بپرهیزند شاید از خلاف
حق زد اندر شرک و توحید این مثل
هست مردی را شریکان در محل
چند مولا باشدش گر بنده ای
برخلاف یکدگر جوینده ای
هر شریکش خدمتی گوید ز دور
هیچ یک ناید به اتمام آن امور
هم از او نبوند راضی هیچ یک
نقش او خواهند تا سازند حک
تا بود مردی غلام یک نفر
هر دم از خود سازدش خوشنودتر
در شباهت این دو باشد مثل هم
هیچ آیا همچنان که مدح و ذم
هست حق را هر ثناء و هر سپاس
بل ندانند اکثر این از ناشناس