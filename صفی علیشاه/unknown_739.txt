بعد بسم االله الرحمن الرحیم
میخورد سوگند حق بر حا و میم
آن حقیقت یعنی اندر انجلا
کاولش حق است و آخر مصطفی (ص)
یا قسم بر اسمهای احسن است
کابتدایش حا و میم این اَبیَن است
هم به قرآن مبین مستطاب
یعنی این آیات و این روشن کتاب
که بیان کردیم بر لفظ عرب
تا شما یابید شاید در طلب
هست در ام الکتاب او نزد ما
بس بزرگ و محکم از نقص و خطا
یا که اندر لوح محفوظ مبین
هست احکامش به حکمت بس متین
ما شما را وا زنیم آیا از آن
دورتان سازیم یعنی زین بیان
چون شما هستید قومی که ز حد
رفته بیرونید و رهتان گشته سد
ای بسا کز جنس آن پیغمبران
ما فرستادیم در پیشینیان
نامد ایشان را رسولی بهر پند
جز که می کردند بر او ریشخند
پس تبه کردیمشان بر وجه بد
در توانایی بُدند ایشان اشد
قصۀ پیشینیان بگذشته بس
اندر این قرآن به هر جا پیش و پس