آن کسان گفتند که کافر شدند
که به ما ناید قیامت تا به چند
گو بَلَی وَ رَبِّی آید بر شما
مر قیامت وقت آن داند خدا
خورد سوگند آن ابوسفیان به لات
که نیاید بعثی از بعد وفات
ای محمّد(ص) هم تو بر پروردگار
خور قسم کآید قیامت آشکار
آن خدای عالم الغیبی کز او
نیست پنهان هیچ قدر یک تسو
در سماوات و زمین زین خُردتر
یا از آن اکبر که آید در نظر
جز که مکتوب است در روشن کتاب
لوح محفوظ است و آن در انتساب
تا جزاء بدهد بر آنکه بگروید
کرد هم کردار نیکو بر مزید
آن گُره را باشد آمرزش یقین
همچنین رزقی کریم از رب دین
وآنکه بر ابطال آیت های ما
سعی کردند آن کسان از ناروا
تا مگر عاجز کنندة ما شوند
از الم رنجی بُد ایشان راست چند
می بدانند آن کسان که داده شد
علم ایشان را ز حق و آماده شد
آنکه سویت نازل از پروردگار
آنچه باشد اوست صدق و استوار
رهنما باشد به راه آنکه او
غالب و استوده است آن بی غلو