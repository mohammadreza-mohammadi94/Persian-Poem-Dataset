قول پس واقع شو د یعنی عذاب
سوی ایشان از ستمها بر شتاب
پس نگویند ایچ بر عذری سخن
از تحیّر یا ز اندوه و محن
می ندیدند ایچ آیا از عمی
اینکه شب را آفریدستیم ما
تا در آن گیرند آرام و سکون
روز را کردیم روشن در نمون
اندر این باشد نشانی های چند
بهر قومی کز علامت بگروند
یاد کن روزی که بر طیّ رقم
مر دمیده میشود در صور دم
پس بترسد هر که در ارض و سماست
جز کسی کو را خدا باقی بخواست
نفخۀ اولیست ز اسرافیل این
می رسد بر کلّ اشیاء آن یقین
جمله پس میرند از خوف و فزع
قوه های روح و جسم از ماوَقَع
غیر آنان را که می خواهد خدا
فانیان فی االله اعنی از ولا
باقی اندر ذات و از خود رسته اند
وآن شهیدان که به حق پیوسته اند
مردمان آیند در موقف تمام
بعد نفخۀ ثالثه از خاص و عام
اندر آن حالی که منقاد و ذلیل
جمله باشند از کثیر و از قلیل
کوهها را خود تو بینی در مکان
بر گمانت کایستاده آن چنان
وآنگهی کآن را مرور است و ذهاب
چون مروری که عیان است از سحاب
نیست مدرک مر کسی را آن مرور
منتشر تا چون شود اندر نشور
صنعت حق آن کسی کو استوار
کرد هر شیئی به جایش با عیار
صنعت او راست یا حُسنی مزید
نیک باشد هر چه یعنی آفرید
باشد او دانا به افعال شما
هم به وفق فعلتان بدهد جزا
آنکه میآید به نیکی بهر او
هست خیری بهتر از آن بس نکو
وآن کسانند ایمن آن روز از فزع
فارغ از اندوه و محصون از وجع
وآنکه آید بر بدی پرداخته
رویشان گردد به نار انداخته
می شوید آیا جزاء داده شما
جز به افعال از صواب و از خدا