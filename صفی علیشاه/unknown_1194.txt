مر ندیدی قوم اسرائیل را
بعد موسی از پی تجلیل را
بر نبی خویش گفتند آشکار
بهر ما کن پادشاهی برقرار
در ره حق کارزار اولی تر است
چون فزون ما را سپاه و لشکر است
گفت نزدیکید آیا بی سؤال
که نوشته بر شما گردد قتال
مر ورا گفتند ما را چیست گو
کز قتال خصم گردانیم رو
زآنکه جبّاران ز اولاد و دیار
دورمان کردند اینسان خوار و زار
پس بر ایشان چون قتال افتاد فرض
جنگ جبّاران ز شمعون گشت عرض
زآن بگرداندند رو جز اندکی
از دو صد برجا نماند الاّ یکی
بود حق دانا که ایشان ظالمند
دیده در رؤیا قتال و نائمند