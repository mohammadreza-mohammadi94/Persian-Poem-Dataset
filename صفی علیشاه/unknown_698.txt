گو جز این نبود که باشد بالیقین
من شما را منذری از رب دین
هم سزاوار پرستش نیست کس
جز خدای واحد القهار و بس
آفرینندة سماوات و زمین
وآنچه باشد بینشان پیدا چنین
غالب او بر خلق و بر اهل رجاء
هست غفار ار که آرند التجاء
گو عظیم است آن خبر و امری خطیر
معرضید از آن شما برنا و پیر
هم نبودم دانشی زین پیش هیچ
بر کلام قوم برتر در بسیج
یعنی از ابلیس و آدم وز ملک
چون خصومت می نمودند از محک
بودشان با یکدگر یعنی جدال
هر یکی را بود قولی در مقال
وحی کرده کی شود بر سوی من
غیر از آنکه من نذیرم بر علن