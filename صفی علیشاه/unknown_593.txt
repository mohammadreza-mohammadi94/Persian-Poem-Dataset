غیر از این نبود که فرموده شدم
که پرستم رب این شهر و حرم
مکه یعنی کآن سرا و شهر ماست
این بیان بر مکیان از مصطفی ست
آن خدایی که نمود است او حرام
آنچه آن را هست هتک احترام
هست هر چیزی مر او را از پسند
جمله یعنی عبد و مملوک وی اند
امر کرده هم شدم از رب دین
اینکه باشم مر ورا از مسلمین
یا که قرآن را بخوانم مستدام
هم به امر و نهی آن سازم قیام
راه یابد پس هر آن نبود جز این
که ز بهر خویش یابد ره یقین
وآنکه گمره شد پس ای احمد (ص) بگو
نیستم جز بیم ده از امر او
گو ستایش مر خدا را بر سزاست
وین نبوّت بر من اِنعام از خداست
زود آیتهای خود را بر شما
او نماید پس شناسیدش بجا
نیست ربّت غافل از آنچه کنند
با تو ایشان از پسند و ناپسند