وآنکه ما دادیم موسی را کتاب
تا شما یابید راهی بر صواب
وآنکه موسی گفت قوم خویش را
که به خود کردید ظلم از ناسزا
زینکه بگرفتید مر گوساله را
بر پرستش دعوت محتاله را
پس ایاب آرید بر پروردگار
کُشت باید خویش را زین شوم کار
در میان خویش بگذارید تیغ
هیچتان نآید ز قتل خود دریغ
مر شما را بهتر است این قتل و مرگ
نزد حق از عالم پر ساز و برگ
تیغ بنهادند در خود آن گروه
تا که شد از کُشته هر جا تلّ و کوه
موسی آمد در تضرّع کای اِله
مجرمان را هم تویی یار و پناه
کس نماند از ما دگر فریادرس
گفت بخشیدیم، گو سازند بس
کشتگان و زندگان بخشیده اند
در ظلال رحمت آرامیده اند
این قتال آن میلها را هِشتن است
نفس از تیغ ریاضت کُشتن است
وآن حظوظ نفس کو از هر نمط
حق به باطل پوشد از سهو و غلط