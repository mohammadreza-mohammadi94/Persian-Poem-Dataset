آن کسان که می کنند ایشان خلاف
با خدا و با رسول از کذب و لاف
فِی الاذلینَند بی شک این گروه
خوارتر یعنی ز خواران از وجوه
چون سخن از فتح روم و فارس گفت
مر منافق طعنه می زد در نهفت
که نباشد فارس چون ارض عرب
که توان آن را گرفتن بی سبب
آمد آیت که نوشته حق که من
با رسولان غالبم در هر زمن
یعنی اندر لوح محفوظ است ضبط
که بود غالب بر اشیاء بی ز خبط
حق تعالی او قوی و غالب است
بر رسل در غالبیّت واهب است
می نیابی آن گُره که بگروند
بر خدا و یوم دین کایشان شوند
دوست با آن کس که باشد در خلاف
با خدا و با رسولش ز انحراف
گرچه می باشند ایشان را پدر
آن مخالف پیشگان یا خود پسر
یا برادرها و خویشاوندشان
نیستند البته هم پیوندشان
آن گُره بنوشته ایشان را خدای
در دل ایمان داده یعنی سخت جای
تقویت فرموده ایشان را به روح
کآن ز نزد اوست بر اهل فتوح
داخل ایشان را نماید در جنان
جویها جاری است کاندر زیر آن
جاودانند اندر آن، راضی است حق
زآن کسان و ایشان ز حق بی شوب و دق
حزب حقند این گروه حزب او
رستگارند این بدانید از نکو