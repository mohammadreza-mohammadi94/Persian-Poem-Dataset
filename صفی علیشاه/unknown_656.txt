بود هم الیاس ز افرستادگان
جان به راه حکم یزدان داده گان
یاد کن چون گفت قوم خویش را
می نمیترسید آیا از خدا
بَعل را خوانید کز اهریمن است
واهِلید آن خالقی را کاحسن است
آن خدا کو آفرینندة شماست
و اولین آبائتان را هم خداست
شرح آن را جمله از تاریخ خوان
این قدر کافی است از ما در بیان
پس ورا کردند مر تکذیب چون
قوم او فَإنَّهُم لَمُحضَرُون
جز عباد االله مخلص زآن گروه
که مر او را بگرویدند از وجوه
بر وی اندر آخرین بگذاشتیم
این ثناءگو را بدان می داشتیم
هست از حق بهر الیاسین سلام
هم خود الیاسین مر او را بود نام
همچو میکائیل و میکال این دو اسم
واحد است و خوانده گردد بر دو قسم
آل یاسین خوانده بعضی ز احترام
لیک این دور است از سوق کلام
محسنین را هست پاداش این چنین
بود الیاس از عباد مؤمنین
لوط هم بود از رسل، آور به یاد
چون رهاندیم او و اهلش را به داد
جز عجوزی را که بود از غابرین
پس تبه کردیم باقی را چنین
خود شما ای اهل مکه در زمین
لَتَمُرُّونَ عَلَیهِم مُصبِحِین
هم به شب یعنی به روز و شب مرور
می کنید از آن زمین گاه عبور
خود شما را یا تعقل اندر آن
نیست گرچه گشته ویران آن مکان