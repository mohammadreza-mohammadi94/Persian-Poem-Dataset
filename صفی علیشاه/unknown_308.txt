هست هر نفسی به کردارش رهین
نزد حق الاّ که اصحاب یمین
زآنکه ایشانند مفکوک الرقاب
فارغ از اندیشۀ رنج و ثواب
در بهشتند اعنی اصحاب یمین
می کنند از هم سئوال مجرمین
ما بپرسیدیم گویند از چه راه
مر شما را گشت دوزخ جایگاه
می بگویند اهل دوزخ در جواب
ما نبودیم از مصلّین در حساب
ما نمی دادیم مسکین را طعام
خوض می کردیم در عیب کرام
با گروه خائضین که بودشان
عیب احمد (ص) و اهل ایمان در زبان
وآنکه می بودیم در تکذیب هین
از کتاب و از رسول و یوم دین
تا که مرگ آمد به ما پس نیست نفع
در شفاعت از شفیعان بهر دفع