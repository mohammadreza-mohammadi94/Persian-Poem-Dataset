آن زمان که اشکافته گردد فلک
می بریزند این کواکب یک به یک
وآن زمان که بحر ها گردد روان
گورها زیر و زبر گردد عیان
هر کسی داند چه بفرستاده پیش
وآنچه از پس هِشته اندک یا که بیش
پس خطاب آید که ای آدم چه چیز
غرّه بر رب کریمت کرد نیز
آن خدایی کآفریدت از عدم
راست پس فرمودت از تقدیر هم
ساخت اعضایت همه عدل و نکو
بر هر آن صورت که خود می خواست او
صورت و اعضاء و ترکیبت تمام
معتدل آراست از تنظیم تام
گر کنی در خلقت خود یک نظر
می شناسی داده های دادگر
از غرور خویش پس باز ایستید
گر ز اصل خویش غافل نیستید
آن نباشد کایستید از کبر هین
بل بود تکذیبتان بر یوم دین
مر شما را از ملایک حافظین
در عمل هست از کِرَاماً کَاتِبِین
آن بزرگانی که بنویسنده اند
نامۀ اعمالتان از چون و چند
می بدانند آنچه را که می کنید
نیک و بد را می نویسند از پدید