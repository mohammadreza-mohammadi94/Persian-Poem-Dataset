آن کسان که نامه های خود سیاه
کرده اند از شرک و عصیان و گناه
بر گروه مؤمنین اندر مرور
می بخندند از ره غمز و غرور
باز چون گردند سوی اهل خود
باز می گردند شاد از جهل خود
مؤمنان را کافران بینند چون
می بگویند این گروه لَظَالُّون
وآنگهی که نی فرستاده شدند
بهر ایشان مر نگهبانان چند
تا که باشند آن گروه دین تباه
بر ضلالت یا هدایتشان گواه
قول کفار است یا این در مقال
که بود قوم محمّد در ضلال
بهر ایشان نی فرستاده شده
مر نگهبانی ز رأی فاسده
در قیامت چون رسد هنگام آن
مؤمنان خندند پس بر کافران
سوی ایشان بنگرند از تختگاه
در جهنم واندر آن دود سیاه
کافران آیا جزاء داده شدند
بر هر آنچه بودشان کردار چند