چون رها کردید زنها را و گشت
مدت آخر، یعنی آن مدت گذشت
بازشان باید ندارید از نکاح
بس بود دور این چنین منع از فلاح
یعنی ار خواهند زوج دیگری
گر بود زآن پست تر یا برتری
هر دو هم بر یکدگر راضی شدند
فارغ از اندیشۀ ماضی شدند
منع ایشان است در دین ناپسند
زآن رسد بر جان و بر ایمان گزند
اینست پند حق بر او کو مؤمن است
بر خدا و روز آخر موقن است
این بود ازکی و اطهر بر شما
که نمی دانید و می داند خدا
آگه است از کنه اسرار وجود
کآن تخالف وین تخالط از چه بود