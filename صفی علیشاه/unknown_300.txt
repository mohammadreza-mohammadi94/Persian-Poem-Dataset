پس چو آمد صآخة یعنی بلند
صیحه ای کآن را خلایق بشنوند
روزی آنکه مرد بگریزد به سر
از برادر هم ز مادر وز پدر
وز زن خود کش مصاحب بود و یار
هم ز فرزندان ز هول و اضطرار
ز اهل حشر آن روز هر کس را عیان
هست کاری که بود مشغول آن
یک سراست و اندر آن صد محشری
می نپردازد به شغل دیگری
رویها باشند آن روز از لقاء
روشن و رخشنده چون خور در سماء
خرّم و خندان و مستبشر همه
فارغ از اندوه و دور از واهمه
رویها باشند هم کز خیرگی
شِسته بر آنها غبار تیرگی
مر سیاهی گیرد آنها را فرو
چون شوند ایشان به دوزخ رو به رو
آن گروه تیره رو اندر جهان
کیستند، آن کافران و فاجران
جمع کرده کفر خود را با فجور
بار اِلهی آن تو از ما دار دور