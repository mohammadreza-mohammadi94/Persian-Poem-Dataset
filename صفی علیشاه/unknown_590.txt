بلکه پندارند آنانکه کنند
آن بدیها که بود بس ناپسند
آنکه برگیرند خود پیشی ز ما
وز عذابی کوست واجب در جزا
بَد بود حکمی که ایشان می کنند
از قیاسی نی ز عقل ارجمند
هر امید او را لقاء االله بود
پس رسد وقت حق ار آگه بود
اوست شنوا مر به اقوال عباد
مطلع هم بر فعال و اعتقاد
پس جز این نبود کند هر کس جهاد
بهر نفس خود کند کم یا زیاد
حق بود چون بی نیاز از عالمین
خلق محتاجند او را بالیقین
وآن کسان کآورده اند ایمان به حق
کارهای نیک کردند آن فرق
محو ما سازیم از آنها سیّئات
بر جزای فعل نیکو از جهات
نیکتر بدهیم پاداش آنچه را
کرده اند از نیکویی ها ز امر ما