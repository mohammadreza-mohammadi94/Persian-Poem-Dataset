ثابت آن روز است شاهی بر خدای
صعب بر کفار آن روز از جزای
یاد کن روزی که استمکار رد
دستهای خود به دندان می گزد
گوید ای کاش آنکه از راه قبول
می گرفتم من طریقی با رسول
وای بر من کاش نگرفتم به دوست
آنکه موجب بر عذابم مهر اوست
مر اَبی، یعنی که از پیغمبرم
گشت مانع، کرد تاریک اخترم
کرد گمراه او مرا وز ذکر حق
داشت باز اینک به نارم مستحق
ذکر حق را زآن سپس کآید به من
برد از یادم همانا اهرمن
زآنکه شیطان است بر آدم خذول
واگذارد چونکه زد راه آن فضول
گفت یا گوید نبی کای رب من
قوم من هذیان گرفتند این سخن
ما بگرداندیم اینسان هر زمان
هر نبی را دشمنی از مجرمان
بس بود پروردگارت هادی او
دوست را نصرت دهنده بر عدو