شب به روز و روز را آرد به شب
مهر و مه را رام فرمود این عجب
می روند این هر دو در مجرای خود
تا زمانی نام برده بی ز حد
آن خدا که خالق این ماسواست
پرورنده و آفرینندة شماست
هست او را پادشاهی وآن کسان
که شما خوانید جز حق را عیان
مالک ایشان می نگردند ایچ چیز
قدر قشرِ استخوانِ تَمر نیز
گر شما خوانیدشان اندر اثر
در مقام جلب نفع و دفع ضر
خود جمادند و دعاتان نشنوند
بشنوند ار هم اجابت کی کنند
روز محشر می کنند انکارتان
زآنچه شرک آوردهاید از عارتان
ما کجا خواندیمتان گویند باز
که پرستیدید ما را از مجاز
کس خبر ندهد تو را همچون خبیر
آن خدای بیشریک و بی نظیر
ایها الناس از هر آن ره لاکلام
سوی حق باشید محتاجان تمام
وآن خدا او بی نیاز است از عباد
هم ستوده بر کمال فضل و داد
گر که او خواهد شما را می برد
خلقی از نو در جهان می آورد
این نباشد بر خدا دشوار و سخت
که برد و آرد گروهی نیک بخت
بر ندارد هیچ بردارنده ای
بار وزر هیچ عبد و بنده ای
حمل جرم کس نسازد هیچ کس
جرم خو د هر کس نماید حمل و بس
خواند ار نفس گران باری به راه
دیگری را کش کند حمل گناه
می نگردد ذرّه ای برداشته
از گناهش چیزی ار بگذاشته
گرچه ذَا قُرْبَیست آن مدعوّ او
چون پدر یا مادر اندر جستجو
غیر از این نبود کنی بیم آن کسان
کز خدا ترسند ایشان در نهان
داشتستند آن کسان برپا نماز
بر کمال خشیّت و خوف و نیاز
هر که باشد پاک نفسش از گناه
غیر از این نبود که او از انتباه
نفس خود را کرده پاک از بهر خویش
بازگشتش سوی حق باشد به کیش
پس مزکی را دهد پادش نیک
نزد برگشت آن خدای بی شریک