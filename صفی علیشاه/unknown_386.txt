قاف قلب خاتم آمد ز انبساط
کوست کوه قاف و ارض آن را محاط
بر محیط ماسوی یعنی قسم
یا قوام امر و جریان قلم
یا به قول محکم حکم بلند
هم به قرآن مجید ارجمند
بل عجب کردند قومی مشتبه
کآمد ایشان را از ایشان بیم ده
کافران گفتند بس باشد عجیب
این بیان یا این رسالت زین حبیب
أ اذَا مِتْنَا وَ کُنَّا تُرَاب
ذَلِکَ رَجعُ بَعِید اندر ایاب
بعد از آن یعنی که خاک اندر شویم
زنده ما خود نوبت دیگر شویم
ما بدانیم آنچه گرداند زمین
ناقص از ایشان ز لحم و عظم هین
نزد ما باشد کتابی کاندر او
ثبت باشد حال اشیاء مو به مو
بلکه ایشان بر غلط هِشتند سُم
کَذَّبُواْ بِالْحَقِّ لَما جَآءَهُم
پس بوند این قوم در کاری مرِیج
فاسد و شوریده ز آثاری مرِیج
ننگرند آیا که بر سوی سماء
فوقشان کردیم تا چون ما بناء
هم ورا آراستیم از اختران
هیچ می نبود شکافی اندر آن
هم کشیدیم این زمین را برقرار
کوهها در وی فکندیم استوار
هم نبات از وی برویاندیم ما
از هر آن صنفی چنین بهجت فزا
بر نظر کردن ز عبرت زین عجیب
تا نماید یاد از او عبد منیب