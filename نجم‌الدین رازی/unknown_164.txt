خوش باشد عشق خوبرویی
کز خوبی خود خبر ندارد
هر کجا شهری است قطاع من است
گر به ایران گر به توران می‌روم
صدهزاران ترک دارم در ضمیر
هرکجا خواهم چو سلطان می‌روم
ای هواهای تو خدای انگیز
وی خدایان تو خدای آزار
خواهم که مرا با غم او خو باشد
گر دست دهد عمش چه نیکو باشد
هان ای دل غمکش غم او در برکش
تا درنگری خود غم او او باشد
مادر غم عشق غمگسار خویشیم
شوریده و سرگشته کار خویشیم
محنت زدگان روزگارخویشیم
صیادانیم و هم شکار خویشیم
آنم که چو من منم بگیتی در و بس
تا بوده مقیم درمقامی دو نفس
پیمودم راهی که نپیماید کس
جایی که نه جای بود نه پیش ونه پس
دارو سبب درد شد اینجا چه امیدست
زایل شدن عارضه و صحت بیمار